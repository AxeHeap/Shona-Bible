\b	1 Samueri
\c	1
\s	Kuzvarwa kwaSamueri
\p
\v	1	Zvinokwaiva neumwe murume weRamataimi-Zofimi wegomo raEfuremu, uye zita rake raiva Erikana, mwanakomana waJerohamu, mwanakomana waErihu, mwanakomana waTohu, mwanakomana waZufi muEfurati.
\v	2	Zvinowaiva nevakadzi vaviri; zita reumwe raiva Hana, uye zita reumwe raiva Penina. Zvino Penina waiva nevana, asi Hana waiva asina vana.
\v	3	Zvinomurume uyu waikwira kubva muguta rake gore negore kunonamata nekubaira kuna Jehovha wehondo paShiro. Uye vanakomana vaviri vaEri, Hofini naPinehasi vapristi vaJehovha vaivapo.
\p
\v	4	Zvinorakati rava zuva Erikana ndokubaira, ndokupa kuna Penina mukadzi wake nevanakomana vake nevanasikana vake vose migove.
\v	5	AsiHana wakamupa mugove wakapetwa kaviri, nokuti waida Hana. Asi Jehovha waiva avhara chizvaro chake.
\v	6	Zvinomuvengi wake wakamushungurudzawo nekumurwadzisa, kuti amutsamwise, nokuti Jehovha waiva avhara chizvaro chake.
\v	7	Zvinowakaita saizvozvo gore negore kubva paanokwira kuimba yaJehovha; saka wakamutsamwisa; naizvozvo wakachema ndokusadya.
\v	8	ZvinoErikana murume wake wakati kwaari: Hana, unochemei? Uye sei usingadyi? Zvino sei moyo wako une shungu? Handina kukunakira kupfuura vanakomana gumi here?
\p
\v	9	NaizvozvoHana wakasimuka shure kwekudya paShiro, uye shure kwekunwa. Zvino Eri mupristi waiva agere pachigaro pagwatidziro remukova wetembere yaJehovha.
\v	10	Zvino  Hana waiva mukurwadziwa pamweya weupenyu, ndokunyengetera kuna Jehovha, ndokuchema misodzi kwazvo.
\v	11	Zvino wakapika mhiko, ndokuti: Jehovha wehondo, kana mukatarira zvekutarira kutambudzika kwemurandakadzi wenyu, uye mukandirangarira, nekusakanganwa murandakadzi wenyu, asi mukapa murandakadzi wenyu mwana munhurume, zvino ndichamupa kuna Jehovha mazuva ose eupenyu hwake. Zvino chisvo hachingauyi pamusoro wake.
\v	12	Zvino zvakaitika paaienderera mberi kunyengetera pamberi paJehovha, kuti Eri wakacherekedza muromo wake.
\v	13	Zvino Hana waitaura mumoyo make; miromo yake yega yaifamba, asi inzwi rake raiva risinganzwikwi; naizvozvo Eri wakafunga kuti wakadhakwa.
\v	14	Eri ndokuti kwaari: Kusvika rinhi wakadhakwa? Bvisa waini yako kwauri.
\v	15	Hana ndokupindura ndokuti: Kwete, ishe wangu, ndiri mukadzi wemweya unoshungurudzika; handina kunwa waini kana zvinwiwa zvinodhaka, asi ndadurura mweya wangu pamberi paJehovha.
\v	16	Musabata murandakadzi wenyu semwanasikana waBheriari, nokuti ndataura pakuwanda kwekuchema kwangu nekutambudzika kwangu kusvika ikozvino.
\v	17	Eri ndokupindura ndokuti: Enda nerugare; uye Mwari waIsraeri ngaape chikumbiro chako chawakumbira kwaari.
\v	18	Iye ndokuti: Murandakadzi wenyu ngaawane tsitsi pameso enyu. Naizvozvo mukadzi wakaenda nenzira yake, ndokudya; zvino chiso chake hachina kuzo suruvarazve.
\p
\v	19	Zvino vakamuka mangwanani-ngwanani, ndokunamata pamberi paJehovha, ndokudzokera ndokusvika kumba kwavo paRama. Erikana ndokuziva mukadzi wake Hana; Jehovha ndokumurangarira.
\v	20	Zvino zvakaitika pakushanduka kwemazuva kuti Hana wakabata mimba, ndokubereka mwanakomana, ndokutumidza zita rake Samueri, nokuti  wakati: Ndakamukumbira kuna Jehovha.
\v	21	Zvino murume Erikana neimba yake yose vakakwira kunobaira Jehovha chibairo chegore negore, nemhiko yake.
\v	22	Asi Hana haana kukwira, nokuti wakati kumurume wake:  Handingakwiri kusvika mwana arumurwa, ipapo ndichamuunza kuti aonekwe pamberi paJehovha, agogarapo kusvika rinhi narinhi.
\v	23	Erikana murume wake ndokuti kwaari: Ita zvakanaka pameso ako; gara kusvika wamurumura; koga Jehovha ngaasimbise shoko rake. Naizvozvo mukadzi wakagara, ndokuyamwisa mwanakomana wake kusvika amurumura.
\p
\v	24	Zvino wakakwira naye paainge amurumura, ane nzombe diki nhatu, neefa imwe yeupfu hwakatsetseka, nedende rewaini, ndokumuunza muimba yaJehovha paShiro. Zvino mwana waiva mudiki.
\v	25	Zvino vakabaya nzombe diki, ndokuunza mwana kuna Eri.
\v	26	Zvino wakati: Haiwa ishe wangu,  neupenyu hwemweya weupenyu wenyu, ishe wangu, ndini mukadzi waiva amire nemwi pano kunyengetera kuna Jehovha.
\v	27	Ndakanyengeterera mukomana uyu, zvino Jehovha wakandipa chikumbiro changu chandakakumbira kwaari.
\v	28	Naizvozvo neni ndamupa kuna Jehovha, mazuva ose aaripo; wakakumbirwa kuna Jehovha. Zvino akanamata Jehovha ipapo.
\c	10
\p
\v	1	ZvinoSamueri wakatora chinu chemafuta, ndokudurura pamusoro wake, ndokumutsvoda, ndokuti: Hakusi nekuda kwekuti Jehovha wakakuzodza kuti uve mutungamiriri pamusoro penhaka yake here?
\v	2	Kanawabva pandiri nhasi, zvino uchawana varume vaviri paguva raRakeri, pamuganhu waBhenjamini paZeriza; zvino vachati kwauri: Mbongoro hadzi dzawakaenda kunotsvaka dzawanikwa; zvino tarira, baba vako vasiya nyaya dzembongoro hadzi, asi votya pamusoro penyu, vachiti: Ndichaita sei nekuda kwemwanakomana wangu?
\v	3	Kanawapfuurira mberi kubvapo, uchasvikawo pamuouki weTabhori, varume vatatu vagosanganapo newe vanokwira kuna Mwari kuBheteri; umwe akatakura mbudzana nhatu, uye umwe akatakura mapundu matatu echingwa, uye umwe akatakura dende rewaini.
\v	4	Zvinovachakubvunza upenyu, ndokukupa zvingwa zviviri, zvauchagamuchira paruoko rwavo.
\v	5	Shurekweizvozvo uchasvika pachikomo chaMwari, pane boka revarwi revaFirisitia. Zvino zvichaitika pauchasvikapo paguta, kuti uchasangana neboka revaporofita vachiburuka kubva kunzvimbo yakakwirira, uye mberi kwavo kune mutengeranwa, nengoma, nenyere, nembira, vachiporofita.
\v	6	ZvinoMweya waJehovha achauya nesimba pamusoro pako, ugoporofita pamwe navo, uye uchashanduka kuva umwe munhu.
\v	7	Zvinokuchati zviratidzo izvi pazvinokusvikira, iwe ita ruoko rwako zvarwuchawana, nokuti Mwari anewe.
\v	8	Zvinouchaburuka mberi kwangu uende kuGirigari; zvino tarira, ndichaburukira kwauri kuti ndipe zvipo zvinopiswa, ndibaye chibairo chezvipo zvekuyananisa; ucharinda mazuva manomwe kusvika ndasvika kwauri ndigokuudza zvauchaita.
\p
\v	9	Zvinokwakati paakafuratira kuti abve kuna Samueri, Mwari wakamupa umwe moyo; zvino zviratidzo izvi zvose zvikauya nemusi uyo.
\v	10	Pavakasvikapo pachikomo, tarira, boka revaporofita rakamuchingamidza; Mweya waMwari ndokuuya nesimba pamusoro pake; zvino wakaporofita pakati pavo.
\v	11	Zvino zvakaitika, vose vaimuziva zuro  namarimwezuro pavakaona kuti, tarira, anoporofita pamwe nevaporofita, vanhu vakati umwe kune umwe: Chii ichi chawira mwanakomana waKishi? Ko Saurowo uri pakati pevaporofita?
\v	12	Zvino umwe wepo wakapindura, ndokuti: Asi ndiani baba vavo? Naizvozvo yakava tsumo  kuti: Ko Saurowo uri pakati pevaporofita?
\v	13	Zvino apedza kuporofita wakasvika panzvimbo yakakwirira.
\p
\v	14	Zvino babamunini vaSauro vakati kwaari nekumuranda wake: Maiva maendepi? Iye ndokuti: Kunotsvaka mbongoro hadzi; zvino taona kuti hadziko, takasvika kuna Samueri.
\v	15	Babamunini vaSauro ndokuti: Ndiudze hako Samueri zvaakataura kwamuri.
\v	16	Sauro ndokuti kuna babamunini vake: Wakatiudza pachena kuti mbongoro hadzi dzawanikwa. Asi nyaya yeumambo Samueri yaakataura, haana kumuudza.
\p
\v	17	Zvino Samueri wakadanira vanhu pamwe kuna Jehovha paMizipa.
\v	18	Ndokuti kuvana vaIsraeri: Anoreva seizvi Jehovha Mwari waIsraeri: Ini ndakakwidza Israeri kubva paEgipita, ndikakununurai kubva muruoko rwevaEgipita, neparuoko rweumambo hwose hwaikumanikidzai.
\v	19	Asi nhasi imwi maramba Mwari wenyu, iye amene anokuponesai panjodzi dzenyu dzose nenhamo dzenyu, uye mati kwaari: Kwete, isai mambo pamusoro pedu. Zvino ikozvino, zvimisei pamberi paJehovha maererano nemarudzi enyu uye maererano nezvuru zvenyu.
\v	20	Zvino Samueri wakaswededza marudzi ose aIsraeri, rudzi rwaBhenjamini ndokubatwa.
\v	21	Akaswededza rudzi rwaBhenjamini maererano nemhuri dzavo, mhuri yaMatiri ndokubatwa; zvino Sauro mwanakomana waKishi wakabatwa. Vakati vachimutsvaka haana kuwanikwa.
\v	22	Naizvozvo vakabvunzazve kuna Jehovha kuti munhu uyu achazosvika pano here? Jehovha ndokuti: Tarirai, wakavanda panhumbi.
\v	23	Zvino vakamhanya ndokumutorapo; wakati azvimisa pakati pevanhu, waiva akareba kupfuura vanhu vose kubva pafudzi rake zvichikwira.
\v	24	Samueri ndokuti kuvanhu vese: Munomuona iye Jehovha waakasarudza, kuti hakuna wakaita saiye pakati pevanhu vose here? Vanhu vose ndokudanidzira ndokuti: Mambo ngaararame.
\v	25	Zvino Samueri wakaudza vanhu nzira yeumambo, ndokunyora mubhuku, ndokuisa pamberi paJehovha. Samueri ndokuendesa vanhu vose, umwe neumwe kumba kwake.
\p
\v	26	NaSaurowo wakaenda kumba kwake kuGibhiya; uye kwakaenda pamwe naye mhare dzemoyo yavo Jehovha yaaiva abata.
\v	27	Asi vana vaBheriari vakati: Uyu angatiponesa sei? Zvino vakamushora, uye havana kumuvigira chipo. Asi wakazvinyararira.
\c	11
\s	Sauro anokunda vaAmoni
\p
\v	1	ZvinoNahashi muAmoni wakakwira ndokuvaka musasa pakatarisana neJabheshi-Giriyadhi. Zvino varume vose veJabheshi vakati kuna Nahashi: Ita sungano nesu, zvino tichakushumira.
\v	2	NahashimuAmoni ndokuti kwavari: Ndichaita  sungano nemwi apa  chete, kuti nditumbure ziso renyu rose rerudyi, uye ndokuchiisa kuva chinyadzo pana Israeri wose.
\v	3	Zvinovakuru veJabheshi vakati kwaari: Tiregei mazuva manomwe kuti titume nhume kumuganhu wose waIsraeri; zvino kana pasina angatiponesa, tichabuda kuuya kwauri.
\p
\v	4	Zvinonhume dzikasvika paGibhiya raSauro, ndokutaura mashoko munzeve dzevanhu. Vanhu vose ndokusimudza inzwi ravo ndokuchema misodzi.
\v	5	Zvinotarira, Sauro wakauya shure kwenzombe kubva kumunda; Sauro ndokuti: Chii kuvanhu kuti vacheme? Zvino vakamuudza mashoko evarume veJabheshi.
\v	6	ZvinoMweya waMwari wakauya nesimba pamusoro paSauro paakanzwa mashoko awa; hasha dzake ndokupfuta zvikuru.
\v	7	Zvinowakatora nzombe mbiri, ndokudzigura kuita nhindi, ndokutumira kumuganhu wose waIsraeri neruoko rwenhume achiti: Ani nani asingabudi kutevera Sauro nekutevera Samueri, zvichaitwa saizvozvo kunzombe dzake. Zvino kutya Jehovha kwakawira pavanhu, zvino vakabuda semunhu umwe.
\v	8	PaaivaverengapaBhezeki, vana vaIsraeri vakava zvuru mazana matatu, uye varume vaJudha zvuru makumi matatu.
\v	9	Zvinovakati kunhume dzakauya: Muchaudza varume veJabheshi-Giriyadhi seizvi: Mangwana zuva ropisa muchava neruponeso. Pakasvika nhume ndokuudza varume veJabheshi, ivo vakafara.
\v	10	Naizvozvo varume veJabheshi vakati: Mangwana tichabuda kwamuri, mutiitire zvinoenderana nezvose zvakanaka pameso enyu.
\v	11	Zvino zvakaitika chifume kuti Sauro wakaisa vanhu mumapoka matatu; ivo ndokupinda pakati pemusasa pamurindiro wemangwanani, ndokuuraya vaAmoni kusvika pakupisa kwezuva. Zvino zvakaitika kuti avo vakasara vakapararira, uye hakuna kusiiwa kwavari vaviri vari pamwe.
\p
\v	12	Zvino vanhu vakati kuna Samueri: Ndiani wakati: Sauro achatonga here pamusoro pedu? Ipai varume avo, tivauraye.
\v	13	Sauro ndokuti: Hakungaurawi munhu nezuva rino, nokuti nhasi Jehovha waita ruponeso kwaIsraeri.
\v	14	Zvino Samueri wakati kuvanhu: Uyai tiende kuGirigari, tinovandudza umambo ipapo.
\v	15	Vanhu vose ndokuenda kuGirigari, vakaita Sauro ave mambo pamberi paJehovha paGirigari. Zvino ipapo vakabaira zvibairo zvezvipo zvekuyananisa pamberi paJehovha; ipapo Sauro nevarume vose vaIsraeri vakafara zvikuru kwazvo.
\c	12
\s	Samueri anoraira vanhu kutevera Jehovha
\p
\v	1	ZvinoSamueri wakati kuna Israeri wese: Tarirai, ndakateerera kuinzwi renyu pane zvose zvamakataura kwandiri, uye ndaisa mambo pamusoro penyu.
\v	2	Zvinoikozvino tarirai, mambo anofamba pamberi penyu; zvino ini ndakwegura, uye ndachena vhudzi; zvino tarirai, vanakomana vangu vanemwi; zvino ini ndakafamba pamberi penyu kubva paudiki hwangu kusvika zuva rino.
\v	3	Tariraindiri  pano; ndipupurirei pamberi paJehovha nepamberi pemuzodzwa wake, ndeyani mombe yandakatora, uye ndeyani mbongoro yandakatora, uye ndiyani wandakanyengera, ndiyani wandakamanikidza, uye muruoko rwaani mandakagamuchira fufuro kuti ndipofumadze meso angu nazvo? Zvino ndichazvidzosera kwamuri.
\v	4	Ivondokuti: Hamuna kutinyengera, uye hamuna kutimanikidza, uye hamuna kugamuchira chinhu muruoko rweupi neupi.
\v	5	Zvinowakati kwavari: Jehovha chapupu kwamuri, uye muzodzwa wake chapupu nhasi, kuti hamuna kuwana chinhu muruoko rwangu. Ivo ndokuti:  Ndiye chapupu.
\p
\v	6	ZvinoSamueri wakati kuvanhu: NdiJehovha wakaita Mozisi naAroni, uye wakakwidza madzibaba enyu kubva panyika yeEgipita.
\v	7	Naizvozvoikozvino zvimisei kuti nditongane nemwi pamberi paJehovha pamusoro pezviito zvose zvakarurama zvaJehovha zvaakaita nemwi uye nemadzibaba enyu.
\v	8	Jakovepaakasvika muEgipita, madzibaba enyu ndokuchema kuna Jehovha; Jehovha ndokutuma Mozisi naAroni; ivo ndokubudisa madzibaba enyu kubva Egipita, ndokuvagarisa panzvimbo ino.
\v	9	PavakakanganwaJehovha Mwari wavo, wakavatengesa muruoko rwaSisera mukuru wehondo yaHazori, nemuruoko rwevaFirisitia, nemuruoko rwamambo wevaMoabhu; ivo ndokuvarwisa.
\v	10	Zvino vakachema kuna Jehovha, ndokuti: Takatadza, nokuti takasiya Jehovha, ndokushumira vana Bhaari nevaAshitaroti. Asi ikozvino tinunurei kubva muruoko rwevavengi vedu, uye tichakushumirai.
\v	11	Zvino Jehovha wakatuma Jerubhaari, naBhedhani, naJefuta, naSamueri, ndokukununurai kubva muruoko rwevavengi venyu kupoteredza, zvino mukagara makachengetedzeka.
\v	12	Makati maona kuti Nahashi mambo wevana vaAmoni wouya kukurwisai, imwi ndokuti kwandiri: Kwete, asi mambo achatitonga, zvakadaro Jehovha Mwari wenyu waiva mambo wenyu.
\v	13	Naizvozvo ikozvino, tarirai, mambo wamasarudza, wamakakumbira; zvino tarirai, Jehovha wakaisa mambo pamusoro penyu.
\v	14	Kana mukatya Jehovha, uye mukamushumira, nekuteerera kuinzwi rake, uye mukasapandukira murairo waJehovha, ipapo imwi namambowo anotonga pamusoro penyu muchatevera Jehovha Mwari wenyu.
\v	15	Asi kana musingateereri inzwi raJehovha, asi muchipandukira murairo waJehovha, ipapo ruoko rwaJehovha ruchakurwisai, se zvarwakarwisa madzibaba enyu.
\p
\v	16	Zvino ikozvino zvimisei muone chinhu chikuru ichi Jehovha chaachaita pamberi pemeso enyu.
\v	17	Hakusi kuchekwa kwezviyo nhasi here? Ndichadana kuna Jehovha, zvino achapa mutinhiro nemvura, kuti muzive muone kuti kuipa kwenyu kukuru kwamakaita pameso paJehovha, kuzvikumbirira mambo.
\v	18	Zvino Samueri wakadana kuna Jehovha, Jehovha ndokupa mutinhiro nemvura nezuva iroro; naizvozvo vanhu vose vakatya Jehovha naSamueri kwazvo.
\v	19	Vanhu vose ndokuti kuna Samueri: Nyengetererai varanda venyu kuna Jehovha Mwari wenyu, kuti tirege kufa, nokuti takawedzera pazvivi zvedu zvose chakaipa  ichi kuzvikumbirira mambo.
\p
\v	20	Samueri ndokuti kuvanhu: Musatya; imwi makaita chakaipa chose ichi, asi musatsauka pakutevera Jehovha, asi shumirai Jehovha nemoyo wenyu wose.
\v	21	Uye musatsauka, nokuti  mungatevera zvinhu zvisina maturo, zvisingabatsiri uye zvisinganunuri, nokuti hazvina maturo.
\v	22	Nokuti Jehovha haasii vanhu vake nekuda kwezita rake guru, nokuti Jehovha wakafara kukuitai muve vanhu vake.
\v	23	Neniwo ngazvive kure neni kuti nditadzire Jehovha nekurega kukunyengetererai; asi ndichakudzidzisai nzira yakanaka uye yakarurama.
\v	24	Koga ityai Jehovha, mugomushumira muchokwadi nemoyo wenyu wose, nokuti onai zvikuru zvaakakuitirai.
\v	25	Asi kana muchiramba muchiita zvakaipa, muchaparadzwa imwi namambo wenyu.
\c	13
\s	Kusateerera kwaSauro
\p
\v	1	Saurowaiva mwanakomana wegore pautongi hwake. Waiva atonga Israeri makore maviri.
\v	2	Saurondokuzvisarudzira vane zvuru zvitatu kwaIsraeri; uye zvuru zviviri zvaiva naSauro paMikimashi nepagomo reBheteri, nechuru chaiva naJonatani paGibhiya kwaBhenjamini; zvino vakasiiwa vevanhu wakavaendesa umwe neumwe kutende rake.
\v	3	Jonatanindokurova boka revarwi revaFirisitia raiva paGebha; vaFirisitia ndoku zvinzwa. Sauro ndokuridza hwamanda panyika yose achiti: VaHebheru ngavanzwe.
\v	4	ZvinoIsraeri wose wakanzwa kuchinzi: Sauro warova boka revarwi revaFirisitia, uye kuti naIsraeri wosemwa nevaFirisitia. Vanhu ndokudanirwa pamwe kutevera Sauro paGirigari.
\p
\v	5	ZvinovaFirisitia vakaungana kuti varwe naIsraeri, ngoro zvuru makumi matatu, nevatasvi vemabhiza zvuru zvitanhatu, nevanhu vakaenzana nejecha riri pamahombekombe egungwa pakuwanda. Zvino vakakwira ndokudzika matende paMikimashi kumabvazuva kweBheti-Avheni.
\v	6	Zvinovarume vaIsraeri vaona kuti vava pakamanikana, nokuti vanhu vakamanikidzwa, vanhu ndokuvanda mumapako nemurukato nemumabwe nemunhare nemumakomba.
\v	7	UyevaHebheru vakayambuka Joridhani vakaenda kunyika yaGadi neyeGiriyadhi Asi Sauro waiva achiri paGirigari, vanhu vose ndokubvunda shure kwake.
\p
\v	8	Zvinowakamira mazuva manomwe zvichienderana nenguva yaiva yatarwa naSamueri; asi Samueri haana kusvika paGirigari, vanhu ndokupararira kubva kwaari.
\v	9	ZvinoSauro wakati: Swededzai kwandiri chipo chinopiswa nezvipo zvekuyananisa. Zvino wakapa chipo chinopiswa.
\v	10	Zvino zvakaitika apedza kupa chipo chinopiswa, kuti tarira, Samueri wakasvika; Sauro ndokubuda kumuchingamidza kuti amukwazise.
\v	11	Samueri ndokuti: Waitei? Sauro ndokuti: Nokuti ndaona kuti vanhu vopararira vachibva kwandiri, uye  kuti imwi hamuna kusvika nenguva yakatarwa yemazuva, uye  kuti vaFirisitia vaungana paMikimashi.
\v	12	Naizvozvo ndati: Ikozvino vaFirisitia vachandiburukira paGirigari ndisati ndakumbira chiso chaJehovha; zvino ndazvimanikidza ndokupa chipo chinopiswa.
\v	13	Samueri ndokuti kuna Sauro: Waita neupenzi; hauna kuchengeta murairo waJehovha Mwari wako waakakuraira; nokuti ikozvino Jehovha wanga achamisa umambo hwako kwaIsraeri kusvika rinhi narinhi.
\v	14	Asi ikozvino umambo hwako hahungamiri; Jehovha wazvitsvakira munhu zvichienderana nemoyo wake, uye Jehovha wamuraira kuva mutungamiriri pamusoro pevanhu vake, nokuti iwe hauna kuchengeta izvo Jehovha zvaakakuraira.
\p
\v	15	Zvino Samueri wakasimuka ndokukwira kubva paGirigari kuenda kuGibhiya raBhenjamini. Sauro ndokuverenga vanhu vaaiva navo, varume vanenge mazana matanhatu.
\v	16	Zvino Sauro naJonatani mwanakomana wake nevanhu vavaiva navo vakagara paGebha raBhenjamini; asi vaFirisitia vakadzika musasa paMikimashi.
\p
\v	17	Zvino vaparadzi vakabuda kubva kumusasa wevaFirisitia, vari mapoka matatu; boka rimwe rakatendeukira kunzira yeOfira, kuenda kunyika yaShuari;
\v	18	rimwe boka ndokutendeukira kunzira yeBheti-Horoni; uye rimwe boka rakatendeukira kunzira yemuganhu unotarisa pasi pamupata weZebhoimu nechekurenje.
\p
\v	19	Zvino hakuna kuwanikwa mupfuri munyika yose yaIsraeri, nokuti vaFirisitia vakati: Zvimwe vaHebheru vangaita munondo nepfumo.
\v	20	Asi vaIsraeri vose vaiburukira kuvaFirisitia kunorodza umwe neumwe muromo wegejo rake, neshaya yake yebadza, nesanhu rake, nejereso rake.
\v	21	Zvakadaro muripo waiva chetatu cheshekeri pamiromo yegejo, nepashaya dzebadza, nepamaforogo ane zvibaiso zvitatu, nepamasanhu avo, nepakuisa zvibaiso.
\v	22	Zvino zvakaitika nezuva rehondo kuti hakuna kuwanikwa munondo kana pfumo muruoko rwevanhu vose vaiva naSauro nevaiva naJonatani; asi kuna Sauro nekuna Jonatani mwanakomana wake zvakawanikwa.
\v	23	Zvino boka revarwi vevaFirisitia rakabuda kuenda kumupata weMikimashi.
\c	14
\s	Jonatani anokunda vaFirisitia, asi Sauro anodzivisa vanhu kudya
\p
\v	1	Zvinozvakaitika  rimwe zuva kuti Jonatani mwanakomana waSauro wakati kujaya raitakura zvombo zvake: Uya tiyambukire kuboka revarwi revaFirisitia vari mhiri uko. Asi haana kuudza baba vake.
\v	2	ZvinoSauro waiva agere pamugumo weGibhiya pasi pemupomegiranati waiva paMigironi; uye vanhu vaaiva navo vainge varume mazana matanhatu.
\v	3	ZvinoAhiya mwanakomana waAhitubhi, mukoma waIkabhodhi, mwanakomana waPinehasi, mwanakomana waEri, mupristi waJehovha paShiro, akatakura efodhi. Zvino vanhu vaiva vasingazivi kuti Jonatani waenda.
\p
\v	4	Zvinopakati pemikoto Jonatani paaiedza kuyambukira kuboka revarwi revaFirisitia,  paiva newere rakapinza kurutivi rwuno, uye were rakapinza rumwe rutivi; zvino zita rerimwe raiva Bhozezi, uye zita rerimwe Sene.
\v	5	Rimwewere raiva rakadzikwa kumaodzanyemba pakatarisana neMikimashi, uye rimwe kuchamhembe pakatarisana neGebha.
\v	6	ZvinoJonatani wakati kujaya raitakura zvombo zvake: Uya tiyambukire kuboka revarwi revasina kudzingiswa ava; zvimwe Jehovha achatibatira; nokuti hakuna chikoneso kuna Jehovha kuponesa nevazhinji kana nevashoma.
\v	7	Zvinomutakuri wezvombo zvake wakati kwaari: Itai zvose zviri mumoyo menyu; imwi tsaukai, tarirai ndinemwi zvichienderana nemoyo wenyu.
\v	8	Jonatanindokuti: Tarira, tichayambukira kuvanhu avo, tigozviratidza kwavari.
\v	9	Kanavakataura seizvi kwatiri: Mirai kusvika tasvika kwamuri; ipapo ticharamba takamira panzvimbo yedu, uye hatingakwiri kwavari.
\v	10	Asi kana vakataura seizvi: Kwirai kwatiri; ipapo tichakwira, nokuti Jehovha wavapa muruoko rwedu; zvino ichi chichava chiratidzo kwatiri.
\v	11	Zvino vari vaviri vakazviratidza kuboka revarwi revaFirisitia. VaFirisitia ndokuti: Tarirai, vaHebheru vobuda mumakomba mavaiva vakavanda maari.
\v	12	Zvino varume veboka revarwi vakapindura Jonatani nemutakuri wezvombo zvake, ndokuti: Kwirai kwatiri, uye tichakuzivisai chinhu. Jonatani ndokuti kumutakuri wezvombo zvake: Kwira unditevere, nokuti Jehovha wavapa muruoko rwaIsraeri.
\v	13	Zvino Jonatani wakakwira nemaoko ake uye nemakumbo ake, nemutakuri wezvombo zvake shure kwake; ivo ndokuwa pamberi paJonatani, nemutakuri wezvombo zvake akauraya shure kwake.
\v	14	Zvino kuuraya kwekutanga Jonatani nemutakuri wezvombo zvake kwa vakarova nako kwainge varume makumi maviri pangava pahafu yendima yemunda, iyo eka yevhu.
\v	15	Zvino kwakava nekudedera pamusasa, pamunda, nepakati pevanhu vese; boka revarwi nevaparadzi vakabvundawo, nenyika yakadengenyeka; naizvozvo kwakava nekudedera kukuru.
\p
\v	16	Zvino nharirire dzaSauro paGibhiya raBhenjamini vakaona, zvino tarira, chaunga chanyunguduka chichifamba chichiroverwa pasi.
\v	17	Zvino Sauro wakati kuvanhu vaiva naye: Verengai ikozvino, mugoona kuti ndiani wabva kwatiri. Vakati vaverenga, tarira, Jonatani nemutakuri wezvombo zvake havapo.
\v	18	Zvino Sauro wakati kuna Ahija: Uisa pano areka yaMwari. Nokuti areka yaMwari nezuva iro yaiva kuvana vaIsraeri.
\v	19	Zvino zvakaitika Sauro achataurirana nemupristi, kuti ruzha rwaiva pamusasa wevaFirisitia rwakaenderera mberi uye rwuchikura. Sauro ndokuti kumupristi: Dzosa ruoko rwako.
\v	20	Zvino Sauro nevanhu vose vaiva naye vakaungana, vakauya pahondo, zvino tarira, munondo weumwe neumwe uchirwa newekwake, nyonga-nyonga huru kwazvo.
\v	21	Pamusoro pazvo vaHebheru vaiva kuvaFirisitia sazuro  namarimwezuro, ivo vakakwira navo kumusasa kupoteredza, naivowo vakabatana naIsraeri waiva naSauro naJonatani.
\v	22	Zvino varume vose vaIsraeri vaiva vakavanda kugomo raEfuremu vanzwa kuti vaFirisitia votiza, naivowo vakavateverera zvakaoma pahondo.
\v	23	Naizvozvo Jehovha akaponesa Israeri nemusi uyo; kurwa kukapfuura nepaBheti-Avheni.
\p
\v	24	Zvino varume vaIsraeri vakamanikidzwa nezuva iro, nokuti Sauro wakapikisa vanhu achiti: Ngaatukwe munhu anodya zvekudya kusvika madekwani, kuti ndizvitsivire vavengi vangu. Naizvozvo hakuna pavanhu wakaravira zvekudya.
\v	25	Zvino nyika yose yakasvika padondo, uye paiva neuchi pachiso chepasi.
\v	26	Zvino vanhu vakapinda mudondo, zvino tarira, uchi hwakayerera; asi hakuna wakaisa ruoko rwake kumuromo wake, nokuti vanhu vakatya mhiko.
\v	27	Asi Jonatani waiva asina kunzwa baba vake vachiraira vanhu nekupika; naizvozvo akatandavadza muromo wetsvimbo yaiva iri muruoko rwake, ndokuinyika muzinga reuchi, ndokudzosera ruoko rwake kumuromo wake, meso ake azarurirwa.
\v	28	Ipapo umwe wevanhu akapindura ndokuti: Baba vako vakaraira vanhu kwazvo nekupika vachiti: Munhu anodya zvekudya nhasi ngaatukwe. Asi vanhu vaiva vaziya.
\v	29	Zvino Jonatani akati: Baba vangu vanetsa nyika. Chionai henyu, meso angu azarurirwa sei, nokuti ndaravira uchi uhu ushoma.
\v	30	Ndoda kana nhasi vanhu vaiva vatenderwa kudya kwazvo zvezvakapambiwa zvevavengi vavo zvavakawana! Asi zvino kuuraya hakuna kuva kukuru pakati pevaFirisitia.
\v	31	Nemusi uyo vakauraya pakati pevaFirisitia kubva paMikimashi kusvika paAjaroni; vanhu vakaziya kwazvo.
\v	32	Vanhu vakavhazukira zvakapambiwa, vakatora makwai nemombe nemhuru, vakazviurayira pasi; vanhu vaka zvidya pamwe neropa.
\v	33	Zvino vakaudza Sauro vachiti: Tarirai, vanhu vanotadzira Jehovha, nokuti vanodya pamwe neropa. Iye ndokuti: Makaita nekusatendeka; ndikungurusirei ibwe guru nhasi.
\v	34	Zvino Sauro wakati: Pararirai pakati pevanhu, muti kwavari: Umwe neumwe ngaauye kwandiri nenzombe yake, uye umwe neumwe negwai rake, azviurayire pano, adye; asi murege kutadzira Jehovha muchidya pamwe neropa. Zvino vanhu vose vakauya usiku uhwo umwe neumwe nenzombe yake muruoko rwake, vaka dziurayirapo.
\v	35	Sauro akavakira Jehovha aritari; iyi yaiva aritari yekutanga yaakavakira Jehovha.
\v	36	Zvino Sauro wakati: Ngatiburuke titevere vaFirisitia usiku, tigovapambara kusvika pachiedza chemangwanani. Uye ngatirege kusiya munhu kwavari. Ivo ndokuti: Itai chipi nechipi chakanaka pameso enyu. Mupristi ndokuti: Ngatiswedere kuna Mwari pano.
\v	37	Sauro ndokubvunza Mwari: Ndoburuka nditevere vaFirisitia here? Muchavapa muruoko rwaIsraeri here? Asi haana kumupindura nezuva iroro.
\v	38	Sauro ndokuti: Swederai pano, vose vakuru vevanhu, kuti muzive uye muone kuti chivi ichi chiri papi nhasi?
\v	39	Nokuti Jehovha mupenyu, iye anoponesa Israeri, kunyange chiri kuna Jonatani mwanakomana wangu, achafa zvirokwazvo. Asi hakuna wakamupindura pakati pevanhu vose.
\v	40	Zvino wakati kuna Israeri wese: Imwi ivai kurutivi rwumwe, neni naJonatani mwanakomana wangu tichava kune rumwe rutivi. Vanhu ndokuti kuna Sauro: Itai zvakanaka pameso enyu.
\v	41	Zvino Sauro wakati kuna Jehovha, Mwari waIsraeri: Ipai wakakwana. Zvino Jonatani naSauro vakabatwa, asi vanhu vakabuda.
\v	42	Zvino Sauro wakati: Kandai mujenya pakati pangu naJonatani mwanakomana wangu. Jonatani ndokubatwa.
\v	43	Zvino Sauro wakati kuna Jonatani: Ndiudze chawaita. Jonatani ndokumuudza ndokuti: Pachokwadi ndakaravira uchi ushoma nemucheto wetsvimbo yaiva muruoko rwangu; tarirai ndinofanira kufa.
\v	44	Sauro ndokuti: Mwari ngaaite saizvozvo uye ngaawedzere saizvozvo, nokuti uchafa zvekufa, Jonatani.
\v	45	Zvino vanhu vakati kuna Sauro: Jonatani achafa here, iye wakaita ruponeso rukuru urwu kwaIsraeri? Ngazvive kure!  Neupenyu hwaJehovha, hakungawiri pasi ruvhudzi rumwe rwemusoro wake; nokuti wabata pamwe naMwari nhasi. Naizvozvo vanhu vakadzikinura Jonatani kuti asafa.
\v	46	Zvino Sauro wakakwira kubva pakutevera vaFirisitia; vaFirisitia ndokuenda kunzvimbo yavo.
\v	47	Zvino Sauro wakatora umambo paIsraeri; ndokurwa nevavengi vake vose kunhivi dzose, kurwisa Moabhu, uye kurwisa vana vaAmoni, uye kurwisa Edhomu, uye kurwisa madzimambo aZoba, nekurwisa vaFirisitia; nepose paakatendeukira, wairanga.
\v	48	Zvino wakaita neugamba ndokurova vaAmareki, ndokununura Israeri paruoko rwemupambi wake.
\p
\v	49	Zvino vanakomana vaSauro vaiva Jonatani, naIshivi, naMariki-Shua; nemazita evanasikana vake vaviri: Zita redangwe raiva Merabhi, nezita remudiki Mikari.
\v	50	Zvino zita remukadzi waSauro raiva Ahinowamu mwanasikana waAhimaazi; nezita remusoro wehondo yake raiva Abhineri mwanakomana waNeri, babamunini vaSauro.
\v	51	Zvino Kishi waiva baba vaSauro; naNeri baba vaAbhineri waiva mwanakomana waAbhieri.
\v	52	Zvino paiva nehondo yakasimba kurwisa vaFirisitia mazuva ose aSauro. Zvino Sauro waiti akaona murume upi neupi ane simba kana murume upi neupi ane umhare, wakamuunganidza kwaari.
\c	15
\s	Sauro anokunda Amareki
\p
\v	1	ZvinoSamueri wakati kuna Sauro: Jehovha wakatuma ini kuti ndikuzodze kuva mambo pamusoro pevanhu vake, pamusoro paIsraeri; naizvozvo ikozvino teerera kuinzwi remashoko aJehovha.
\p
\v	2	Anorevaseizvi Jehovha wehondo: Ndichacherekedza izvo zvakaita Amareki kuna Israeri, kuti wakamira sei kumurwisa naye panzira paakakwira kubva kuEgipita.
\v	3	Zvinoenda unorova Amareki, ugoparadza kwazvo zvose zvaanazvo, usamurega; asi uraya kubva kumurume kusvika kumukadzi, kubva kumucheche kusvika kune anoyamwa, kubva kumombe kusvika kugwai, kubva kukamera kusvika kumbongoro.
\p
\v	4	ZvinoSauro wakanzwisa vanhu, ndokuvaverenga paTeraimi, zvuru mazana maviri zvevaifamba netsoka, uye varume zvuru gumi vekwaJudha.
\v	5	Saurondokusvika paguta raAmareki, ndokuvandira pamupata.
\v	6	Saurondokuti kuvaKeni: Endai mubve, burukai kubva pakati pevaAmareki, zvimwe ndikubvisei pamwe navo; nokuti imwi makaita tsitsi nevana vose vaIsraeri pakukwira kwavo kubuda muEgipita. Naizvozvo VaKeni vakabva vakabuda pakati pevaAmareki.
\v	7	ZvinoSauro wakarova Amareki kubva paHavhira  kusvika wasvika paShuri riri pamberi peEgipita.
\v	8	Zvinowakabata Agagi mambo wevaAmareki ari mupenyu, uye vanhu vose wakavaparadza kwazvo nekwakapinza kwemunondo.
\v	9	AsiSauro nevanhu vakarega Agagi, nezvakanakisisa zvemakwai, nezvemombe, nezvezvakakora, nemakwayana, nezvose zvakanaka, uye havana kuda kuzviparadza zvachose; asi chinhu chose chinozvidzika nechakaonda, icho vakaparadza zvachose.
\p
\v	10	Zvino shoko raJehovha rakasvika kuna Samueri, richiti:
\v	11	Ndinozvidemba kuti ndakaisa Sauro ave mambo, nokuti wadzoka kubva pakunditevera, uye haana kusimbisa mashoko angu. Zvino zvakarwadza Samueri, iye ndokuchema kuna Jehovha usiku hwose.
\v	12	Zvino Samueri wakamuka mangwanani-ngwanani kunochingamidza Sauro. Zvino zvakaudzwa Samueri zvichinzi: Sauro wakasvika paKarimeri, tarira wakazvimisira shongwe, zvino wakatenderera, wapfuura, waburukira kuGirigari.
\v	13	Zvino Samueri wakasvika kuna Sauro, Sauro ndokuti kwaari: Uropafadzwe iwe naJehovha; ndasimbisa shoko raJehovha.
\v	14	Samueri ndokuti: Kuchema uku kwemakwai zvino chii munzeve dzangu, nekukuma kwemombe kwandinonzwa?
\v	15	Sauro ndokuti: Vauya nazvo kubva kuvaAmareki, nokuti vanhu vakarega zvakanakisisa zvemakwai nezvenzombe, kuti vabaire Jehovha Mwari wenyu; asi zvakasara takaparadza zvachose.
\v	16	Samueri ndokuti kuna Sauro: Rega, zvino ndichakuzivisa izvi Jehovha zvaataura kwandiri usiku hwuno. Iye ndokuti kwaari: Taurai.
\v	17	Samueri ndokuti: Handiti, pawaiva mudiki pameso ako, wakava musoro wemarudzi aIsraeri? Uye Jehovha wakakuzodza kuva mambo pamusoro paIsraeri.
\v	18	Jehovha ndokukutuma parwendo, ndokuti: Enda, ugonoparadza chose vatadzi, muAmareki, urwe navo kusvika ivo vapera.
\v	19	Zvino sei usina kuteerera kuinzwi raJehovha, ndokubhururukira kuzvakapambiwa, ndokuita chakaipa pameso aJehovha?
\p
\v	20	Sauro ndokuti kuna Samueri: Zvirokwazvo ndakateerera inzwi raJehovha, uye ndakaenda nenzira Jehovha yaakandituma, uye ndakauya naAgagi mambo waAmareki, uye ndakaparadza vaAmareki zvachose.
\v	21	Asi vanhu vakatora pane zvakapambiwa, makwai nenzombe, zvakanaka pane zvai fanira kuparadzwa zvachose, kuti vabaire kuna Jehovha Mwari wenyu paGirigari.
\v	22	Samueri ndokuti: Ko Jehovha angafarira zvipo zvinopiswa nezvibairo, se zvaanoita pakuteerera inzwi raJehovha here? Tarira, kuteerera kuri nani pane chibairo; kunzwa pane mafuta emakondohwe.
\v	23	Nokuti upanduki  hwakafanana  nechivi cheuroyi, uye kusindimara  nechakaipa neterafimi. Nokuti wakaramba shoko raJehovha, iyewo wakakuramba pakuva mambo.
\p
\v	24	Zvino Sauro wakati kuna Samueri: Ndakatadza, nokuti ndakadarika murairo waJehovha nemashoko enyu, nokuti ndakatya vanhu, ndikateererawo kuinzwi ravo.
\v	25	Naizvozvo zvino, kanganwirai henyu chivi changu, mugodzoka neni, kuti ndinamate Jehovha.
\v	26	Samueri ndokuti kuna Sauro: Handidzoki newe, nokuti wakaramba shoko raJehovha, naJehovha wakuramba pakuva mambo pamusoro paIsraeri.
\v	27	Samueri wakati achitendeuka kuti aende, iye ndokubata mupendero wenguvo yake, iyo ndokubvaruka.
\v	28	Samueri ndokuti kwaari: Jehovha wabvarura umambo hwaIsraeri kubva kwauri nhasi, ndokuhupa umwe wekwako ari nani panewe.
\v	29	Uyewo Simba raIsraeri haritauri nhema kana kuzvidemba; nokuti haasi munhu kuti azvidembe.
\v	30	Zvino akati: Ndakatadza, ndikudzei henyu ikozvino pamberi pevakuru vevanhu vangu nepamberi paIsraeri, mudzoke neni, kuti ndinamate Jehovha Mwari wenyu.
\v	31	Naizvozvo Samueri wakadzoka kutevera Sauro; Sauro ndokunamata kuna Jehovha.
\p
\v	32	Zvino Samueri wakati: Swededzai kwandiri Agagi mambo waAmareki. Agagi ndokuenda kwaari akafara. Agagi ndokuti: Zvirokwazvo kuvava kwerufu kwabva.
\v	33	Samueri ndokuti: Munondo wako sezvawakashaisa vakadzi vana, saizvozvo mai vako vachashaiwa vana pakati pevakadzi. Samueri ndokuguranya Agagi pamberi paJehovha paGirigari.
\p
\v	34	Zvino Samueri wakaenda kuRama; naSauro wakakwira kumba kwake kuGibhiya raSauro.
\v	35	Zvino Samueri haana kuzouyazve kuona Sauro kusvika pazuva rekufa kwake; asi Samueri wakachemera Sauro; naJehovha wakazvidemba kuti waiva aisa Sauro ave mambo pamusoro paIsraeri.
\c	16
\s	Samueri anozodza Dhavhidhi
\p
\v	1	ZvinoJehovha wakati kuna Samueri: Uchachemera Sauro kusvika rinhi, zvandakamuramba ini pakuva mambo pamusoro paIsraeri? Zadza nyanga yako nemafuta uende. Ndichakutuma kuna Jese muBheterehemu; nokuti ndazvionera mambo pakati pevana vake.
\v	2	Samuerindokuti: Ndingaenda sei? Kana Sauro akanzwa, achandiuraya. Jehovha ndokuti: Tora tsiru remombe muruoko rwako, ugoti: Ndauya kuzobaira kuna Jehovha.
\v	3	Zvinouchadanira Jese kuchibairo, uye ini ndichakuzivisa zvauchaita, uye uchandizodzera wandichataura kwauri.
\v	4	Samuerindokuita Jehovha zvaakataura, ndokusvika kuBheterehemu. Vakuru veguta ndokubvunda kusangana naye, ndokuti: Kuuya kwenyu rugare here?
\v	5	Iyendokuti: Rugare; ndauya kuzobaira Jehovha; zvinatsei, muuye neni kuchibairo. Zvino wakaita Jese nevanakomana vake vatsvene, akavadanira kuchibairo.
\p
\v	6	Zvinozvakaitika pakusvika kwavo kuti wakatarira Eriabhu, ndokuti: Zvirokwazvo, muzodzwa wake uri pamberi paJehovha.
\v	7	AsiJehovha wakati kuna Samueri: Usatarira pachimiro chake, kana pakureba kweurefu hwake, nokuti ndamuramba; nokuti hazvina kuita sezvinoona munhu, nokuti munhu anoona zviri pamberi pemeso, asi Jehovha anoona pamoyo.
\v	8	ZvinoJese wakadana Abhinadhabhu ndokumupfuudza pamberi paSamueri. Asi iye wakati: Neuyu Jehovha haana kumusarudza.
\v	9	ZvinoJese wakapfuudza Shama. Asi iye wakati: Neuyu Jehovha haana kumusarudza.
\v	10	Jese ndokupfuudza vanomwe vevanakomana vake pamberi paSamueri. Samueri ndokuti kuna Jese: Jehovha haana kusarudza ava.
\v	11	Zvino Samueri wakati kuna Jese: Vakomana vapera here? Iye ndokuti: Kuchakasara mudikisa; zvino tarirai, anofudza makwai. Samueri ndokuti kuna Jese: Tuma umutore, nokuti hatingagari kusvika auya pano.
\v	12	Zvino wakatuma ndokumupinza. Zvino waiva mutsvuku, ane meso akanaka, uye kutaridzika kwakanaka. Jehovha ndokuti: Simuka, ugomuzodza, nokuti ndiye.
\v	13	Samueri ndokutora nyanga yemafuta, ndokumuzodza pakati pehama dzake. Mweya waJehovha ndokuuya nesimba pamusoro paDhavhidhi kubva pazuva iro zvichienda mberi. Zvino Samueri wakasimuka ndokuenda kuRama.
\s	Dhavhidhi anonyaradza mweya waSauro
\p
\v	14	Asi Mweya waJehovha waiva wabva kuna Sauro, uye mweya wakaipa waibva kuna Jehovha wakamushungurudza.
\v	15	Zvino varanda vaSauro vakati kwaari: Tarirai zvino, mweya wakaipa waMwari unokushungurudzai.
\v	16	Zvino tenzi wedu ngaaraire hake varanda vake vari pamberi penyu kuti vatsvake munhu anoziva kuridza mbira; zvino zvichaitika kuti mweya wakaipa waMwari pauchava pamusoro penyu, iye acharidza neruoko rwake kuti zvikunakirei.
\v	17	Sauro ndokuti kuvaranda vake: Ndipei ikozvino munhu anoridza zvakanaka, mumuunze kwandiri.
\v	18	Zvino umwe wemajaya wakapindura ndokuti: Tarirai, ndaona mwanakomana waJese muBheterehemu anoziva kuridza, uye munhu ane simba weumhare, uye murume wehondo, uye wakachenjera panyaya, uye munhu anotarisika, uye Jehovha anaye.
\p
\v	19	Naizvozvo Sauro wakatuma nhume kuna Jese ndokuti: Nditumire Dhavhidhi mwanakomana wako ari kumakwai.
\v	20	Zvino Jese wakatora mbongoro, chingwa, nedende rewaini, nembudzana yembudzi, ndokutuma neruoko rwaDhavhidhi mwanakomana wake kuna Sauro.
\v	21	Zvino Dhavhidhi wakasvika kuna Sauro ndokumira pamberi pake; iye ndokumuda kwazvo, ndokuva mutakuri wezvombo zvake.
\v	22	Sauro ndotuma kuna Jese achiti: Dhavhidhi ngaamire hake pamberi pangu, nokuti wawana nyasha pameso angu.
\v	23	Zvino zvakaitika mweya waMwari pawaiva pamusoro paSauro kuti Dhavhidhi wakatora mbira ndokuridza neruoko rwake; Sauro ndokuvandudzwa, akava wakanaka kwaari, mweya wakaipa ndokubva kwaari.
\c	17
\s	Dhavhidhi anouraya Goriati
\p
\v	1	ZvinovaFirisitia vakaunganidzira varwi vavo hondo, ndokuungana paSoko raiva raJudha, ndokuvaka misasa pakati peSoko naAzeka paEfesi-Damimi.
\v	2	Sauronevarume vaIsraeri vakaunganawo, ndokuvaka misasa pamupata weEra, ndokuronga hondo kurwa nevaFirisitia.
\v	3	VaFirisitiavaiva vamire pagomo kurutivi rwuno, uye vaIsraeri vaiva vamire pagomo kurutivi urwo; uye mupata waiva pakati pavo.
\v	4	Zvinokwakabuda mhare kubva kumisasa yevaFirisitia, zita rake raiva Goriati, weGati; urefu hwake hwaiva makubhiti matanhatu nechanza.
\v	5	Zvinokwaiva nengowani yendarira pamusoro wake, uye waiva akapfeka jazi reutare raiva nemakwanda, uye uremu hwejazi reutare hwaiva mashekeri zvuru zvishanu zvendarira.
\v	6	Waivanezvidzitiro zvendarira pamakumbo ake, nemharu yendarira pakati pemafudzi ake.
\v	7	Dandarepfumo rake raiva rakafanana nepuranga remuruki; nebanga repfumo rake raiva mashekeri mazana matanhatu ematare; uye mutakuri wenhovo waifamba mberi kwake.
\v	8	Zvinowakamira ndokudanidzira kumauto akarongwa aIsraeri, ndokuti kwavari: Mabudirei kuronga hondo? Handisi muFirisitia, nemwi varanda vaSauro here? Imwi muzvitsaurire murume, aburukire kwandiri.
\v	9	Kanaakagona kurwa neni ndokundiuraya, tichava varanda venyu; asi kana ini ndikamukunda ndokumuuraya, muchava varanda vedu, uye muchatishandira.
\v	10	MuFirisitia ndokuti: Ini ndinoshoora mauto akarongwa aIsraeri nhasi. Ndipei murume kuti tirwisane.
\v	11	Sauro naIsraeri wose pavakanzwa mashoko awa emuFirisitia vakavhunduka ndokutya kwazvo.
\p
\v	12	Zvino Dhavhidhi waiva mwanakomana wemuEfurati uyo weBheterehemu-Judha wezita rainzi Jese; iye waiva nevanakomana vasere; uye munhu uyu waifamba ari mutana pakati pevarume pamazuva aSauro.
\v	13	Zvino vanakomana vatatu vakuru vaJese vakaenda vatevera Sauro kuhondo. Zvino mazita evanakomana vake vatatu vakaenda kuhondo aiva: Eriabhu dangwe, iye tevere kwaari Abhinadhabhu, uye wechitatu Shama.
\p
\v	14	Zvino Dhavhidhi ndiye waiva mudikisa; uye vatatu vakuru vakatevera Sauro.
\v	15	Zvino Dhavhidhi waienda achidzoka kubva kuna Sauro, kufudza makwai ababa vake paBheterehemu.
\v	16	Zvino muFirisitia waiswedera mangwanani nemadekwani achizvimisa mazuva makumi mana.
\v	17	Zvino Jese wakati kuna Dhavhidhi mwanakomana wake: Torera hako madzikoma ako efa yezviyo zvakakangwa izvi, nezvingwa izvi gumi, umhanyire kumusasa kumadzikoma ako.
\v	18	Asi mapundu emukaka wakafa awa gumi uvigire mukuru wechuru; uye utarise kugara zvakanaka kwevakuru vako, ugotora chibatiso chavo.
\v	19	Zvino Sauro, navo, nevarume vose vaIsraeri vaiva pamupata weEra vachirwa nevaFirisitia.
\p
\v	20	Dhavhidhi ndokumuka mangwanani-ngwanani, ndokusiya makwai nemurindi, ndokutora ndokuenda Jese sezvaakamuraira. Zvino wakasvika pamudungwe wengoro, apo varwi vobuda kuenda kuhondo yakarongwa, vachidanidzira hondo.
\v	21	Zvino Israeri nevaFirisitia vakaronga hondo, hondo yakarongwa yakatarisana nehondo yakarongwa.
\v	22	Zvino Dhavhidhi wakasiya midziyo yake muruoko rwemurindi wemidziyo, ndokumhanyira kuhondo yakarongwa. Zvino wakasvika ndokubvunza madzikoma ake upenyu.
\v	23	Zvino paaitaura navo, tarira, kwakakwira mhare, zita rake raiva Goriati, muFirisitia weGati, achibuda kubva kumauto evaFirisitia, ndokutaura zvinoenderana nemashoko awa; Dhavhidhi ndokunzwa.
\v	24	Zvino varume vose vaIsraeri pavakaona murume uyu, vakamutiza, vachitya kwazvo.
\v	25	Varume vaIsraeri ndokuti: Maona here murume uya wakwira? Nokuti wakwira kushoora Israeri; zvino zvichava kuti murume anomuuraya, mambo achamufumisa nefuma yakakura, uye achamupa mwanasikana wake, neimba yababa vake agoiita yakasununguka kwaIsraeri.
\v	26	Zvino Dhavhidhi wakataura kuvarume vaiva vamire naye, achiti: Chii chichaitwa kumurume achauraya muFirisitia uyu, uye akabvisa kushoorwa kubva kuna Israeri? Nokuti ndiyani uyu muFirisitia asina kudzingiswa, kuti ashore hondo dzakarongwa dzaMwari mupenyu?
\v	27	Vanhu ndokumupindura zvichienderana neshoko iri vachiti: Zvichaitwa seizvi kumurume anomuuraya.
\p
\v	28	Zvino Eriabhu mukoma wake mukurusa wakanzwa paakataura nevarume avo, kutsamwa kwaEriabhu ndokupfutira Dhavhidhi, ndokuti: Waburukirei pano? Makwai awo mashoma waasiya nani murenje? Ini ndinoziva manyawi ako nekuipa kwemoyo wako, nokuti waburuka kuona hondo.
\v	29	Dhavhidhi ndokuti: Zvino ndaitei? Ranga risiri shoko  haro here?
\p
\v	30	Zvino wakamufuratira akaenda kune umwe, ndokutaura zvinoenderana neshoko iri; zvino vanhu vakamudzosera shoko seshoko repakutanga.
\v	31	Paakanzwikwa mashoko Dhavhidhi aakataura, vakaataura pamberi paSauro; iye ndokumutora.
\p
\v	32	Zvino Dhavhidhi wakati kuna Sauro: Moyo wemunhu ngaurege kupera nekuda kwake; muranda wenyu achaenda ndokurwa nemuFirisitia uyo.
\v	33	Zvino Sauro wakati kuna Dhavhidhi: Haugoni kuenda kumuFirisitia uyu kunorwa naye, nokuti iwe uri mudiki uye iye murume wehondo kubva paudiki hwake.
\v	34	Dhavhidhi ndokuti kuna Sauro: Muranda wenyu waifudza makwai ababa vake, zvino kwakasvika shumba nebere, ndokutora gwayana paboka.
\v	35	Zvino ndakabuda ndikaitevera, ndokuirova, ndikanunura kubva mumuromo mayo. Payakandimukira, ndakaibata nendebvu dzayo, ndokuirova ndokuiuraya.
\v	36	Muranda wenyu wakauraya zviviri shumba nebere. Zvino muFirisitia uyu asina kudzingiswa achava sechimwe chazvo, zvaakashoora hondo dzakarongwa dzaMwari mupenyu.
\v	37	Dhavhidhi ndokuti: Jehovha wakandinunura kubva panzara dzeshumba nekubva panzara dzebere, iye achandinunura kubva paruoko rwemuFirisitia uyu. Sauro ndokuti kuna Dhavhidhi: Enda, uye Jehovha ngaave newe.
\p
\v	38	Sauro ndokupfekedza Dhavhidhi nguvo dzake, uye wakaisa ngowani yendarira pamusoro wake, ndokumupfekedza jazi reutare.
\v	39	Zvino Dhavhidhi wakasungira muchiuno munondo wake pamusoro penguvo dzake, akada kufamba, nokuti waiva asina kuidza. Dhavhidhi ndokuti kuna Sauro: Handigoni kufamba nezvinhu izvi, nokuti handina kudziidza. Dhavhidhi ndokudzibvisa kubva kwaari.
\v	40	Zvino wakatora tsvimbo yake muruoko rwake, ndokuzvisarudzira hurungudo shanu kubva murukova, ndokudziisa muhombodo yemufudzi yaaiva nayo, imo munhava; chifuramabwe cherwodzi chake chaiva muruoko rwake; ndokuswedera kumuFirisitia.
\v	41	Zvino muFirisitia wakaenda ndokuenda kuswedera kuna Dhavhidhi; nemunhu waitakura nhovo waiva mberi kwake.
\v	42	MuFirisitia wakati achitarisisa ndokuona Dhavhidhi ndokumuzvidza, nokuti waiva ari mukomana, uye ari mutsvuku, ane kutaridzika kwakanaka.
\v	43	Zvino muFirisitia wakati kuna Dhavhidhi: Ndiri imbwa kanhi, zvaunouya kwandiri netsvimbo? MuFirisitia ndokutuka Dhavhidhi navamwari vake.
\v	44	MuFirisitia ndokuti kuna Dhavhidhi: Uya kwandiri, zvino ndichapa nyama yako kushiri dzekumatenga nekuzvikara zvesango.
\v	45	Dhavhidhi ndokuti kumuFirisitia: Iwe unouya kwandiri nemunondo uye nepfumo uye nechidzitiro; asi ini ndinouya kwauri nezita raJehovha wehondo, Mwari wehondo dzakarongwa dzaIsraeri, waunoshoora.
\v	46	Nhasi Jehovha achakupfigira muruoko rwangu; zvino ndichakurova, ndigobvisa musoro wako pauri, ndichapa zvitunha zvehondo dzevaFirisitia kushiri dzekumatenga nekuzvikara zvenyika nhasi, kuti nyika yose izive kuti Mwari ariko kwaIsraeri.
\v	47	Uye ungano iyi yose ichaziva kuti Jehovha haaponesi nemunondo kana nepfumo, nokuti hondo ndeyaJehovha, uye achakupai muruoko rwedu.
\p
\v	48	Zvino zvakaitika muFirisitia paakasimuka achifamba achiswedera kunochingamidza Dhavhidhi, kuti Dhavhidhi wakakurumidza, ndokumhanyira kuhondo yakarongwa kunochingamidza muFirisitia.
\v	49	Zvino Dhavhidhi wakaisa ruoko rwake muhombodo, ndokutoramo ibwe, ndoku ripotsera, ndokurova muFirisitia pahuma yake kusvika ibwe ranyura muhuma yake, zvino akawira pasi nechiso chake.
\v	50	Naizvozvo Dhavhidhi wakakunda muFirisitia nechifuramabwe cherwodzi uye nebwe, ndokurova muFirisitia, ndokumuuraya; asi kwaiva kusina munondo muruoko rwaDhavhidhi.
\v	51	Naizvozvo Dhavhidhi wakamhanya, ndokumira pamusoro pemuFirisitia, ndokutora munondo wake, ndokuuvhomora kubva mumuhara wawo, ndokumuuraya, uye wakagura musoro wake nawo. VaFirisitia pavakaona kuti mhare yavo yafa, vakatiza.
\v	52	Zvino varume vaIsraeri nevaJudha vakasimuka ndokudanidzira ndokudzingirira vaFirisitia kusvika wasvika paGati nekumasuwo eEkironi. Zvino vakakuvadzwa vevaFirisitia vakawira pasi panzira yeShaaraimi kusvikawo kuGati nekuEkironi.
\v	53	Zvino vana vaIsraeri vakadzoka pakudzingirira vaFirisitia, vakapambara misasa yavo.
\v	54	Zvino Dhavhidhi wakatora musoro wemuFirisitia, ndokumuunza kuJerusarema, asi wakaisa zvombo zvake mutende rake.
\p
\v	55	Zvino Sauro wakati achiona Dhavhidhi achibuda kunochingamidza muFirisitia, wakati kuna Abhineri musoro wehondo: Abhineri, mwanakomana waani mukomana uyu? Abhineri ndokuti:  Neupenyu hwemweya weupenyu wenyu, mambo, handizivi.
\v	56	Mambo ndokuti: Bvunza iwe kuti mwanakomana waani mukomana uyu.
\p
\v	57	Zvino Dhavhidhi paaiva adzoka pakuuraya muFirisitia, Abhineri wakamutora ndokumuisa pamberi paSauro, ane musoro wemuFirisitia muruoko rwake.
\v	58	Sauro ndokuti kwaari: Uri mwanakomana waani, jaya? Dhavhidhi ndokuti:  Ndiri mwanakomana wemuranda wenyu Jese muBheterehemu.
\c	18
\s	Kuwirirana kwaJonatani naDhavhidhi
\p
\v	1	Zvinozvakaitika paakapedza kutaura naSauro, kuti mweya weupenyu waJonatani wakasunganidzwa pamweya weupenyu waDhavhidhi; Jonatani ndokumuda semweya weupenyu wake.
\v	2	ZvinoSauro wakamutora nezuva iro, akasazomutendera kudzokera kumba kwababa vake.
\v	3	ZvinoJonatani naDhavhidhi vakaita sungano, nokuti wakamuda semweya weupenyu wake.
\v	4	Jonatanindokukurura jazi raaiva akapfeka ndokuripa kuna Dhavhidhi, nezvipfeko zvake, kusvika kumunondo wake, uye kusvika kuuta hwake, uye kusvika kubhanhire rake.
\p
\v	5	Dhavhidhindokubuda kuenda kose Sauro kwaaimutuma, akazvibata neuchenjeri; Sauro ndokumuisa pamusoro pevarume vehondo; akava wakanaka pameso evanhu vose, uyewo pameso evaranda vaSauro.
\p
\v	6	Zvinozvakaitika pakusvika kwavo, Dhavhidhi paakadzoka pakuuraya muFirisitia, kuti vakadzi vakabuda kumaguta ose aIsraeri vachiimba uye vachitamba kuchingamidza mambo Sauro nengoma, nemufaro, uye nezviridzwa.
\v	7	Vakadzindokubvumirana vachitamba ndokuti: Sauro wakauraya zvuru zvemazana ake, asi Dhavhidhi makumi ezvuru ake.
\v	8	Saurondokutsamwa kwazvo, uye shoko iri raiva rakaipa pameso ake, iye ndokuti: Vapa kuna Dhavhidhi makumi ezvuru zvemazana, asi ini vandipa zvuru. Zvino wasarirwa neumambo hwega?
\v	9	ZvinoSauro wakagodora Dhavhidhi kubva pazuva iroro zvichienda mberi.
\p
\v	10	Zvino zvakaitika chifume kuti mweya wakaipa waMwari wakauya pamusoro paSauro nesimba, iye ndokuporofita mukati meimba; Dhavhidhi ndokuridza neruoko rwake sepane dzimwe nguva; zvino maiva nepfumo muruoko rwaSauro.
\v	11	Zvino Sauro wakapotsera pfumo, ndokuti: Ndichabaira Dhavhidhi nepamadziro. Asi Dhavhidhi wakanzvenga kaviri kubva pamberi pake.
\p
\v	12	Zvino Sauro wakatya Dhavhidhi nokuti Jehovha waiva naye uye waiva abva kuna Sauro.
\v	13	Naizvozvo Sauro wakamubvisa kwaari, ndokumuisa kuva mukuru wechuru wake; zvino akabuda nekupinda pamberi pevanhu.
\v	14	Zvino Dhavhidhi wakazvibata neuchenjeri panzira dzake dzose; Jehovha ndokuva naye.
\v	15	Sauro paakaona kuti anozvibata neuchenjeri kwazvo, ndokumutya.
\v	16	Asi Israeri wose naJudha vakada Dhavhidhi, nokuti waibuda nekupinda pamberi pavo.
\s	Dhavhidhi anowana Mikari mukunda waSauro
\p
\v	17	Zvino Sauro wakati kuna Dhavhidhi: Tarira, mukunda wangu mukuru Merabhi, ndichamupa kwauri kuva mukadzi; koga iva mhare kwandiri, ugorwa hondo dzaJehovha. Nokuti Sauro wakati: Ruoko rwangu ngarurege kuva pamusoro pake, asi ruoko rwevaFirisitia ngaruve pamusoro pake.
\v	18	Zvino Dhavhidhi wakati kuna Sauro: Ndini ani, uye upenyu hwangu chii,  nemhuri yababa vangu kwaIsraeri, kuti ndive mukwasha wamambo?
\v	19	Asi zvakaitika panguva Merabhi mukunda waSauro yaaizopiwa kuna Dhavhidhi, kuti iye wakapiwa kuna Adhirieri muMehorati kuva mukadzi.
\v	20	Zvino Mikari mukunda waSauro waida Dhavhidhi; zvino vakaudza Sauro, nyaya iyi ndokuva yakarurama pameso ake.
\v	21	Sauro ndokuti: Ndichamupa iye, kuti ave musungo kwaari, uye kuti ruoko rwevaFirisitia rwumurwise. Naizvozvo Sauro wakati kuna Dhavhidhi: Kechipiri uchava mukwasha wangu nhasi.
\p
\v	22	Zvino Sauro wakaraira varanda vake  achiti: Tauriranai naDhavhidhi pakavanda muchiti: Tarira, mambo anofara mauri, nevaranda vake vose vanokuda; naizvozvo ikozvino chiva mukwasha wamambo.
\v	23	Zvino varanda vaSauro vakataura mashoko awo munzeve dzaDhavhidhi. Dhavhidhi ndokuti: Chinhu chakareruka pameso enyu here kuva mukwasha wamambo, zvandiri munhu murombo uye anozvidzika?
\v	24	Varanda vaSauro ndokumuudza vachiti: Dhavhidhi wataura semashoko awa.
\v	25	Sauro ndokuti: Muchataura saizvozvo kuna Dhavhidhi: Mambo haashuvi roora, asi zvikanda zvepamberi zana zvevaFirisitia, kuti kutsiviwe vavengi vamambo. Asi Sauro wakafunga kuita Dhavhidhi awe neruoko rwevaFirisitia.
\v	26	Varanda vake pavakaudza Dhavhidhi mashoko awa, nyaya yakava yakanaka pameso paDhavhidhi kuva mukwasha wamambo. Asi mazuva aiva asati azadzisika.
\v	27	Naizvozvo Dhavhidhi wakasimuka ndokuenda iye nevarume vake, ndokuuraya varume mazana maviri pakati pevaFirisitia; Dhavhidhi ndokuuya nezvikanda zvavo zvepamberi, ndokuzvipa zvakakwana kuna mambo, kuti ave mukwasha wamambo. Sauro ndokumupa Mikari mukunda wake kuva mukadzi.
\p
\v	28	Zvino Sauro wakaona uye wakaziva kuti Jehovha waiva naDhavhidhi. Mikari mukunda waSauro ndokumuda.
\v	29	Zvino Sauro waiva achiri kutyazve Dhavhidhi; uye Sauro wakava muvengi waDhavhidhi mazuva ose.
\v	30	Zvino machinda evaFirisitia akabuda, zvikaitika kuti pose paaibuda Dhavhidhi waizvibata neuchenjeri kupfuura varanda vose vaSauro, kusvika zita rake rakurumbira kwazvo.
\c	19
\s	Jonatani anoreverera Dhavhidhi kuna Sauro
\p
\v	1	ZvinoSauro wakataura kuna Jonatani mwanakomana wake nekuvaranda vake vose kuti vauraye Dhavhidhi. Asi Jonatani mwanakomana waSauro wakafarira Dhavhidhi kwazvo.
\v	2	Jonatanindokuudza Dhavhidhi achiti: Sauro baba vangu vanotsvaka kukuuraya; naizvozvo zvino, chenjerera hako mangwana, uye ugare pakavanda, uvande.
\v	3	Zvinoini ndichabuda ndokumira parutivi rwababa vangu musango mauri. Zvino ini ndichataurirana nababa vangu pamusoro pako; uye zvandichaona ndichakuudzawo.
\p
\v	4	ZvinoJonatani wakataura zvakanaka pamusoro paDhavhidhi kuna Sauro baba vake, ndokuti kwavari: Mambo ngaarege kutadzira muranda wake kurwisa Dhavhidhi, nokuti haana kukutadzirai imwi, uye nokuti mabasa ake akarurama zvikuru kwamuri.
\v	5	Nokutiwakaisa upenyu hwake muruoko rwake, ndokuuraya muFirisitia; Jehovha ndokuitira Israeri wose ruponeso rukuru; makaona uye makafara. Zvino munotadzirirei ropa risina mhosva, kuuraya Dhavhidhi pasina chikonzero?
\v	6	ZvinoSauro wakateerera kuinzwi raJonatani, Sauro ndokupika  achiti:  NaJehovha mupenyu, haangaurawi.
\v	7	ZvinoJonatani wakadana Dhavhidhi, Jonatani ndokumuudza mashoko ose awa. Jonatani ndokuunza Dhavhidhi kuna Sauro; zvino akava pamberi pake sazuro  namarimwezuro.
\s	Sauro anoedzazve kuuraya Dhavhidhi
\p
\v	8	Zvinokwakavazve nehondo; Dhavhidhi ndokubuda ndokurwa nevaFirisitia. Zvino wakavarova nekurova kukuru kusvika vatiza pachiso chake.
\v	9	Zvinomweya wakaipa waJehovha wakava pamusoro paSauro agere mumba make, uye pfumo rake riri muruoko rwake; Dhavhidhi ndokuridza neruoko rwake.
\v	10	Zvino Sauro wakatsvaka kubaira Dhavhidhi nemumadziro nepfumo; asi wakapukunyuka pakuonekwa naSauro, iye ndokubaira pfumo nemumadziro; Dhavhidhi ndokutiza, ndokupukunyuka usiku uhwo.
\v	11	Zvino Sauro wakatuma nhume kumba kwaDhavhidhi kumurinda nekumuuraya mangwanani. Mikari mukadzi wake ndokuudza Dhavhidhi achiti: Kana ukasaponesa upenyu hwako usiku huno, uchaurawa mangwana.
\p
\v	12	Naizvozvo Mikari wakaburusa Dhavhidhi nepahwindo; zvino akaenda, ndokutiza, ndokupukunyuka.
\v	13	Zvino Mikari wakatora chifananidzo ndokuisa pamubhedha, ndokuisa mutsago wemvere dzembudzi panzvimbo yemusoro wake, ndokufukidza nemucheka.
\v	14	Sauro paakatuma nhume kutora Dhavhidhi, iye ndokuti: Anorwara.
\v	15	Sauro ndokutuma nhume kuzoona Dhavhidhi achiti: Mukwidzei kwandiri ari mumubhedha kuti aurayiwe.
\v	16	Nhume padzakapinda, zvino tarira, chifananidzo chiri mumubhedha uye mutsago wemvere dzembudzi panzvimbo yemusoro wake.
\v	17	Zvino Sauro wakati kuna Mikari: Wandinyengedzerei kudai, ndokurega muvengi wangu achienda, zvino wapukunyuka? Mikari ndokuti kuna Sauro: Iye wakati kwandiri: Ndirege ndiende; ndichakuurayirei?
\p
\v	18	Saizvozvo Dhavhidhi wakatiza, ndokupukunyuka, ndokusvika kuna Samueri kuRama, ndokumuudza zvose Sauro zvaakaita kwaari. Zvino iye naSamueri ndokuenda ndokugara paNaioti.
\v	19	Zvino zvakaudzwa Sauro zvichinzi: Tarirai, Dhavhidhi ari paNaioti paRama.
\v	20	Sauro ndokutuma nhume kunotora Dhavhidhi; pavakaona boka revaporofita vachiporofita, naSamueri amire ari mutungamiriri pamusoro pavo, Mweya waMwari ndokuva pamusoro penhume dzaSauro, zvino vakaporofita naivowo.
\v	21	Pakaudzwa Sauro, wakatuma dzimwe nhume; naidzo dzikaporofitawo. Zvino Sauro wakatumazve nhume rwechitatu, naidzo dzikaporofitawo.
\v	22	Naiye wakaendawo kuRama, ndokusvika patsime guru riri paSeku, ndokubvunza ndokuti: Vana Samueri naDhavhidhi varipi? Zvikanzi: Tarirai, paNaioti paRama.
\v	23	Zvino wakaendako kuNaioti paRama, zvino Mweya waMwari wakava pamusoro pakewo, akafamba achifamba achiporofita kusvika asvika paNaioti paRama.
\v	24	Naiyewo wakakurura nguvo dzake, naiye wakaporofita pamberi paSamueri, ndokurara pasi akashama zuva iro rose neusiku ihwo hwose. Saka vachiti: Sauro naiye ari pakati pevaporofita here?
\c	2
\s	Rwiyo rwaHana
\p
\v	1	ZvinoHana wakanyengetera ndokuti: Moyo wangu unofara muna Jehovha; runyanga rwangu rwakasimudzwa muna Jehovha; muromo wangu wakapamhamiswa pamusoro pevavengi vangu, nokuti ndinofara muruponeso rwenyu.
\v	2	Hakunamutsvene saJehovha, nokuti hakuna  umwe kunze kwenyu; uye hakuna dombo  rakaita saMwari wedu.
\v	3	Musarambamuchitaura muchizvikudza-kudza,  muchibudisa kuzvitutumadza pamuromo wenyu; nokuti Jehovha ndiMwari ane ruzivo rwakawanda, uye zviito zvinoyerwa naye.
\v	4	Utahwevane simba hwakavhunika; uye vaigumburwa vakasunga zviuno nesimba.
\v	5	Vaivavakaguta vakazviitisa vabati nekuda kwechingwa, uye vaiva nenzara havachaka daro, kusvika vaiva mhanje vabereka vanomwe, neane vana vazhinji apera simba.
\v	6	Jehovhaanouraya uye anoraramisa; anoburusira kubwiro, uye anokwidza.
\v	7	Jehovhaanopa urombo, uye anofumisa; anoderedza, anokwiridzirawo.
\v	8	Anosimudzamurombo paguruva, anosimudza anoshaiwa kubva mudurunhuru, kuti a vagarise pamwe nemachinda, uye anovagarisa nhaka yechigaro chekutonga cherukudzo. Nokuti mbiru dzenyika ndedzaJehovha, uye wakaisa nyika pamusoro padzo.
\v	9	Achachengetatsoka dzevatsvene vake, asi vakaipa vachanyaradzwa murima; nokuti munhu anokunda kwete nesimba  rake.
\v	10	Vanorwa naJehovha vachapwanyiwa; achatinhira pamusoro pavo ari kumatenga; Jehovha achatonga migumo yenyika; uye achapa simba kuna mambo wake, nekusimudzira runyanga rwemuzodzwa wake.
\v	11	Zvino Erikana wakaenda kuRama kumba kwake. Asi mukomana waishumira Jehovha pamberi pemupristi Eri.
\s	Kutadza kwevana vaEri
\p
\v	12	Zvino vanakomana vaEri vaiva vana vaBheriari; havana kuziva Jehovha.
\v	13	Zvino tsika yevapristi pavanhu yaiva  iyi: Kana ani nani akapa chibairo, muranda wemupristi waiuya nyama ichiri kubikwa ane chibayiso chenyama chemeno matatu muruoko rwake;
\v	14	ndokukanda mugango kana muhadyana kana mugate resimbi kana muhari; chose chibayiso chenyama chachabudisa mupristi waizvitorera. Vakaita saizvozvo kuna Israeri wose waisvikapo paShiro.
\v	15	Zvino vasati vapisa mafuta, muranda wemupristi waiuya, ndokuti kumunhu anobaira: Ndipe nyama yekugochera mupristi; nokuti haangatori kwauri nyama yakabikwa, asi mbishi.
\v	16	Kana munhu uyo akati kwaari: Ngavapise zvekupisa mafuta ikozvino, ugozozvitorera moyo wako sezvaunoda; iye ndokuti kwaari: Haiwa,  ndipe ikozvino; kana zvisina kudaro ndichatora nechisimba.
\v	17	Naizvozvo chivi chemajaya chakava chikuru kwazvo pamberi paJehovha, nokuti vanhu vakazvidza chipo chaJehovha.
\p
\v	18	Asi Samueri waishumira pamberi paJehovha, ari mukomana akasunga chiuno neefodhi yemucheka.
\v	19	Uye mai vake vakamuitira nguvo diki, ndokuiunza kwaari gore negore pakukwira kwavo nemurume wavo kuzobaira chibairo chegore.
\p
\v	20	Zvino Eri wakaropafadza Erikana nemukadzi wake, ndokuti: Jehovha ngaakupe mbeu nemukadzi uyu panzvimbo yechikumbiro chakakumbirwa kuna Jehovha. Zvino vakaenda kunzvimbo yake.
\v	21	Zvino Jehovha wakashanyira Hana, iye ndokubata mimba, ndokubereka vanakomana vatatu nevanasikana vaviri. Mukomana Samueri ndokukura muna Jehovha.
\p
\v	22	Zvino Eri waiva akwegura kwazvo, ndokunzwa zvose vanakomana vake zvavaiitira Israeri wose, uye kuti vairara nevakadzi vaiungana pamukova wetende rekusangana.
\v	23	Ndokuti kwavari: Munoitirei zvinhu zvakadai? Nokuti ndinonzwa nevanhu ava vose zviito zvenyu zvakaipa.
\v	24	Kwete, vanakomana vangu; nokuti harwusi runyerekupe rwakanaka rwandinonzwa; moita vanhu vaJehovha kuti vatsauke.
\v	25	Kana munhu akatadzira umwe, vatongi vachamutonga; asi kana munhu akatadzira Jehovha, ndiani achamunyengeterera? Asi havana kuteerera inzwi rababa vavo, nokuti Jehovha waida kuvauraya.
\v	26	Zvino mukomana Samueri wakaenderera mberi achikura, ndokudikanwa zvose kuna Jehovha nekuvanhu.
\p
\v	27	Zvino kwakasvika munhu waMwari kuna Eri, ndokuti kwaari: Ndizvo zvinoreva Jehovha: Handina kuzviratidza kwazvo here kuimba yababa vako vachiri muEgipita muimba yaFarao?
\v	28	Ndakamusarudza kubva pamarudzi ose aIsraeri kuva mupristi kwandiri, akwire kuaritari yangu kupisa zvipfungaidzo zvinonhuhwira, kupfeka efodhi pamberi pangu. Ndakapa imba yababa vako zvipo zvemoto zvose zvevana vaIsraeri here.
\v	29	Sei muchikava chibairo changu nechipo changu, zvandakaraira mumba  mangu, uye munoremekedza vanakomana vako kukunda ini, muchizvikodza nezvakanakisisa zvezvipo zvose zvaIsraeri, vanhu vangu?
\v	30	Naizvozvo Jehovha Mwari waIsraeri anoti: Ndakati zvirokwazvo: Imba yako neimba yababa vako dzichafamba pamberi pangu nekusingaperi; asi ikozvino anoti Jehovha: Ngazvive kure neni, nokuti vanondikudza ndichavakudza, uye vanondizvidza ndichavashoora.
\v	31	Tarira, mazuva anouya, andichagura ruoko rwako, neruoko rweveimba yababa vako, kusava nemutana paimba yako.
\v	32	Zvino uchaona kutambudzika kweimba  yangu, pane zvose zvaanenge aita zvakanakira Israeri; uye hapangavi nemutana paimba yako mazuva ose.
\v	33	Zvino uyo wekwako wandisingazoguri abve paaritari yangu, achava wekupedza meso ako, nekurwadzisa moyo wako; nekuwanda kose kweimba yako kuchafa kuchiri pakuva varume.
\v	34	Zvino ichi chichava chiratidzo kwauri chezvichauya kuvanakomana vako vaviri kuna Hofini naPinehasi: Vachafa vari vaviri nezuva rimwe.
\v	35	Zvino ndichazvimutsira mupristi wakatendeka; achaita sezviri pamoyo wangu nepamweya wangu; uye ndichamuvakira imba yakasimba, uye achafamba pamberi pemuzodzwa wangu mazuva ose.
\v	36	Zvino zvichaitika, umwe neumwe achasara paimba yako achauya agofugama kwaari nekuda kwemuripo wesirivha nechimedu chechingwa, uye achati: Ndibatisei henyu pane rimwe remabasa eupristi kuti ndidye chimedu chechingwa.
\c	20
\s	Dhavhidhi naJonatani vanoita sungano
\p
\v	1	ZvinoDhavhidhi wakatiza kubva paNaioti paRama, ndokusvika ndokuti pamberi paJonatani: Ndaitei? Chitadzo changu chii, uye chivi changu chii pamberi pababa vako kuti vatsvake mweya wangu?
\v	2	Iyendokuti kwaari: Ngazvive kure, haungafi; tarira, baba vangu havangaiti chinhu chikuru kana chinhu chidiki vakasachiratidza munzeve dzangu; zvino baba vangu vangandivanzirei chinhu ichi? Hazvisi izvo.
\v	3	ZvinoDhavhidhi wakapikazve ndokuti: Baba vako vanoziva zvekuziva kuti ndakawana nyasha pameso ako; naizvozvo vanoti: Jonatani ngaarege kuziva izvi, zvimwe angarwadziwa; asi zvirokwazvo,  naJehovha mupenyu, uye  nemweya weupenyu wako mupenyu, kunongova nenhabwe pakati pangu nerufu.
\v	4	Jonatanindokuti kuna Dhavhidhi: Izvo zvinoreva mweya weupenyu wako, ndichakuitira izvozvo.
\v	5	Dhavhidhindokuti kuna Jonatani: Tarira, mangwana kugara kwemwedzi, zvino ini ndakafanira kugara zvekugara pakudya namambo; asi ndirege ndiende ndinovanda musango kusvika ava madekwani echitatu.
\v	6	Kanababa vako vakandishaya zvekundishaya, uchati: Dhavhidhi wakandikumbira kwazvo kuti amhanyire Bheterehemu guta rekwake; nokuti kune chibairoko chegore negore chinoitirwa mhuri yose.
\v	7	Kanavakataura seizvi: Zvakanaka; muranda wako achava nerugare; asi kana vakatsamwa zvekutsamwa, ziva kuti chakaipa chakanangiwa naivo.
\v	8	Naizvozvoitira muranda wako tsitsi; nokuti waunza muranda wako musungano yaJehovha newe; asi kana kune chitadzo kwandiri, ndiuraye iwe; nokuti uchandiisirei kuna baba vako?
\v	9	Jonatanindokuti: Ngazvive kure neni. Nokuti dai ndaiziva zvekuziva kuti chakaipa chakanangwa nababa vangu kuti chikuwire, handisaikuudza izvozvo here?
\v	10	Dhavhidhi ndokuti kuna Jonatani: Ndiani achandiudza, ko kana baba vako vakupindura nehasha?
\p
\v	11	Jonatani ndokuti kuna Dhavhidhi: Uya, zvino ngatibude tiende kusango. Zvino vakabuda vari vaviri kuenda kusango.
\v	12	Zvino Jonatani wakati kuna Dhavhidhi: Jehovha Mwari waIsraeri, pandinenge ndabvunzurudza baba vangu nenguva inenge ino mangwana  kana kuswera mangwana, kana, tarira, zvakanaka kuna Dhavhidhi, kana ndisingakutumiri kwamuri nenguva iyo ndikazviratidza munzeve dzenyu,
\v	13	Jehovha ngaaite saizvozvo kuna Jonatani uye naizvozvo aitezve, kana kuipa pamusoro pako kwakanaka kuna baba vangu, ndichakuratidza munzeve dzako, ndichakurega uende kuti uende nerugare; uye Jehovha ave newe, sezvaaiva nababa vangu.
\v	14	Haungandiitiri here tsitsi dzaJehovha kunyange kana ndichiri mupenyu, kuti ndisafa?
\v	15	Asi haungaguri tsitsi dzako kubva kune veimba yangu nekusingaperi; uye kwete Jehovha paanenge agura vavengi vaDhavhidhi, umwe neumwe abve pachiso chenyika.
\v	16	Naizvozvo Jonatani wakaita  sungano neimba yaDhavhidhi,  achiti: Jehovha ngaakutsvake paruoko rwevavengi vaDhavhidhi.
\v	17	Jonatani ndokuwedzera kupikisa Dhavhidhi, nokuti waimuda, nokuti wakamuda nerudo rwemweya weupenyu wake.
\p
\v	18	Zvino Jonatani ndokuti kwaari: Mangwana kugara kwemwedzi, uye uchashaikwa, nokuti chigaro chako chichava chisina chinhu.
\v	19	Kana wagara mazuva matatu, zvirokwazvo uchakurumidza kuburuka ugouya kunzvimbo iya pawakavanda nemusi wenyaya iyo; uye uchagara pabwe Ezeri.
\v	20	Zvino ini ndichapotsera miseve mitatu kurutivi, sendinofura chiratidzo chakatimikwa.
\v	21	Zvino, tarira, ndichatuma mukomana,  ndichiti: Enda unotsvaka miseve. Kana ndikatongoti kumukomana: Tarira miseve iri nechekuno kwako, itore, uuye, nokuti kune rugare kwauri, uye hakuna mhosva,  naJehovha mupenyu.
\v	22	Asi kana ndikataura seizvi kumukomana: Tarira, miseve iri mberi kwako, enda, nokuti Jehovha wakurega uchienda.
\v	23	Zvino maererano nenyaya yatataura ini newe, tarira, Jehovha ari pakati pako neni kusvika rinhi narinhi.
\p
\v	24	Naizvozvo Dhavhidhi wakanovanda musango; pakugara kwemwedzi mambo akagara pakudya kuti adye.
\v	25	Mambo ndokugara pachigaro chake sepanguva dzose pachigaro pamadziro, Jonatani ndokusimuka, uye Abhineri wakagara parutivi rwaSauro; asi nzvimbo yaDhavhidhi yaiva isina chinhu.
\v	26	Asi Sauro haana kutaura chinhu nezuva iroro; nokuti wakati: Chimwe chinhu chamuwira, haana kuchena, zvirokwazvo haana kuchena.
\v	27	Zvino zvakaitika chifume,  zuva rechipiri rekugara kwemwedzi, kuti chigaro chaDhavhidhi chakashaiwa chinhu; Sauro ndokuti kuna Jonatani mwanakomana wake: Mwanakomana waJese waregerei kuuya kuzvekudya kunyange zuro kana nhasi?
\v	28	Jonatani ndokupindura Sauro  achiti: Dhavhidhi wakakumbira kwazvo kwandiri  kuti aende kuBheterehemu.
\v	29	Uye wakati: Nditenderewo ndiende, nokuti vemhuri yedu vane chibairo muguta; uye mukoma wangu pachake wakandiraira  kuvapo. Zvino ikozvino kana ndawana tsitsi pameso ako, rega hako ndiende kuti ndinoona hama dzangu. Naizvozvo haana kuuya kutafura yamambo.
\v	30	Ipapo kutsamwa kwaSauro kwakapfutira Jonatani, ndokuti kwaari: Mwanakomana wemukadzi wakatsauka wakapanduka, handizivi kanhi kuti wakasarudza mwanakomana waJese chive chinyadzo chako uye chive chinyadzo chekushama kwamai vako?
\v	31	Nokuti mazuva ose mwanakomana waJese  achiri mupenyu panyika, haungamiri iwe neumambo hwako. Naizvozvo zvino tuma umuunze kwandiri, nokuti iye mwanakomana werufu.
\v	32	Jonatani ndokupindura Sauro baba vake, ndokuti kwavari: Achaurairwei? Waitei?
\v	33	Sauro ndokupotsera pfumo kwaari kumubaya. Naizvozvo Jonatani wakaziva kuti zvakanangwa nababa vake kuuraya Dhavhidhi.
\v	34	Naizvozvo Jonatani wakasimuka patafura pakupfuta kwekutsamwa, uye haana kudya zvekudya nezuva repiri rekugara kwemwedzi; nokuti wakava neshungu pamusoro paDhavhidhi, nokuti baba vake vakamunyadzisa.
\v	35	Zvino zvakaitika mangwanani kuti Jonatani wakabuda kuenda kusango nenguva yakatarwa naDhavhidhi, nemukomana mudiki anaye.
\v	36	Zvino wakati kumukomana wake: Mhanya, tsvaka hako miseve yandinopotsera. Mukomana  paaimhanya, iye wakapotsera museve mberi kwake.
\v	37	Mukomana wakati achisvika panzvimbo yemuseve Jonatani waakapotsera, Jonatani wakadanidzira shure kwemukomana, ndokuti: Museve hausi mberi kwako here?
\v	38	Jonatani wakadanidzirazve shure kwemukomana  achiti: Kasira, kurumidza, usamira. Mukomana waJonatani ndokunonga museve, ndokuuya kuna tenzi wake.
\v	39	Asi mukomana haana kuziva chinhu; Jonatani naDhavhidhi ndivo vega vakaziva shoko iro.
\v	40	Zvino Jonatani wakapa mukomana waiva anaye zvombo zvake, ndokuti kwaari: Enda, u zvitakurire kuguta.
\v	41	Mukomana paakangoenda, Dhavhidhi wakasimuka kubva panzvimbo akananga kuchamhembe, ndokuwira pasi nechiso chake, ndokukotama katatu, zvino vakatsvodana, vakachema misodzi vose, kusvika Dhavhidhi anyanyisa.
\v	42	Jonatani ndokuti kuna Dhavhidhi: Enda nerugare, sezvo tapika tiri vaviri nezita raJehovha tichiti: Jehovha ngaave pakati pangu newe uye pakati pembeu yangu nembeu yako nekusingaperi. Iye ndokusimuka ndokubva, Jonatani ndokuenda muguta.
\c	21
\s	Dhavhidhi anotizira Nobhi kuna Akishi paGati
\p
\v	1	ZvinoDhavhidhi wakauya kuNobhi kuna Ahimereki mupristi; Ahimereki ndokudedera pakusangana naDhavhidhi; ndokuti kwaari: Sei iwe uri wega, uye kusina munhu anewe?
\v	2	Dhavhidhindokuti kuna Ahimereki mupristi: Mambo wakandiraira basa, uye wakati kwandiri: Ngakurege kuva nemunhu anoziva chinhu chipi nechipi chebasa randinokutuma naro, nerandinokuraira. Uye majaya ndaazivisa zvenzvimbo yakadai neyakadai.
\v	3	Zvinoikozvino, chii chiri pasi peruoko rwako? Ipai muruoko rwangu zvingwa zvishanu, kana zvingawanikwa.
\v	4	Mupristindokupindura Dhavhidhi ndokuti: Hapana chingwa chakajairika pasi peruoko rwangu, asi pane chingwa chitsvene; koga kana majaya akazvichengeta pavakadzi.
\v	5	Dhavhidhindokupindura mupristi ndokuti kwaari: Zvirokwazvo vakadzi vakadzivirirwa kwatiri mazuva angava matatu pakubuda kwangu; uye nhumbi dzemajaya itsvene, asi neimwe nzira  chingwa chakajairika, uye pamusoro peizvi, nokuti nhasi chaitwa chitsvene panhumbi.
\v	6	Naizvozvomupristi wakamupa  chingwa chitsvene, nokuti paiva pasina chingwa ipapo, kunze kwechingwa chekuratidza, chaiva chabviswa pamberi paJehovha, kuti kuiswe chingwa chinopisa nezuva rekubviswa kwacho.
\v	7	Zvinokwaiva ipapo neumwe wevaranda vaSauro nezuva iroro akabatirirwa pamberi paJehovha, zvino zita rake raiva Dhoegi muEdhomu, mukuru wevafudzi vaiva vaSauro.
\p
\v	8	Dhavhidhindokuti kuna Ahimereki: Kuti pano hapana pfumo kana munondo pasi peruoko rwako here? Nokuti zviri zviviri munondo wangu nezvombo zvangu handina kuzvitora muruoko rwangu, nokuti basa ramambo nderekukurumidza.
\v	9	Mupristindokuti: Munondo waGoriati muFirisitia wawakauraya mumupata weEra, tarira, wakaputirwa mumucheka seri kweefodhi; kana uchida kutora iwo, tora, nokuti hapana umwe kunze kweiwoyo pano. Dhavhidhi ndokuti: Hakuna wakadaro, ndipe iwo.
\p
\v	10	Zvino Dhavhidhi wakasimuka ndokutiza nezuva iro kubva pachiso chaSauro, akaenda kuna Akishi mambo weGati.
\v	11	Zvino varanda vaAkishi vakati kwaari: Uyu haasi Dhavhidhi mambo wenyika here? Havana kuimba umwe kune umwe pamusoro pake mukutamba here vachiti: Sauro wakauraya zvuru zvake, asi Dhavhidhi makumi ezvuru zvake?
\v	12	Dhavhidhi ndokuisa mashoko awa mumoyo make, ndokutya kwazvo Akishi mambo weGati.
\v	13	Zvino wakashandura kuzvibata kwake pamberi pemeso avo, ndokuedzesera  kuva benzi paruoko rwavo, akakwara-kwara pamagonhi esuwo, akarega mate ake achisiririka pandebvu dzake.
\v	14	Zvino Akishi wakati kuvaranda vake: Tarirai, munoona kuti munhu uyu ibenzi; mamuunzirei kwandiri?
\v	15	Ndinoshaiwa mapenzi kanhi, zvamaunza uyu kuti apenge pamberi pangu? Uyu achapinda mumba mangu here?
\c	22
\s	Dhavhidhi anotizira kubako reAdhurami
\p
\v	1	NaizvozvoDhavhidhi wakabvapo akapukunyukira kubako reAdhurami. Hama dzake nevose veimba yababa vake pavakanzwa, vakaburukirako kwaari.
\v	2	Zvinokwakaungana kwaari munhu umwe neumwe waiva pakumanikidzwa, nemunhu umwe neumwe waiva nechikwereti, nemunhu umwe neumwe waiva neshungu pamweya weupenyu, zvino akava mukuru pamusoro pavo; pakava pamwe naye varume vanenge mazana mana.
\p
\v	3	ZvinoDhavhidhi wakabvapo kuenda kuMizipa kwaMoabhu; ndokuti kuna mambo waMoabhu: Regai henyu baba vangu namai vangu vabude nemwi, kusvika ndaziva Mwari zvaachandiitira.
\v	4	Zvinowakavaunza mberi kwamambo waMoabhu, zvino vakagara naye mazuva ose Dhavhidhi aaiva munhare.
\p
\v	5	Zvinomuporofita Gadhi wakati kuna Dhavhidhi: Usagara munhare, enda, uye iwe pinda munyika yaJudha. Dhavhidhi ndokuenda ndokupinda mudondo reHereti.
\s	Sauro anoraira kuti vanhu vose veNobhi vaurawe
\p
\v	6	ZvinoSauro wakanzwa kuti Dhavhidhi wazikanwa pamwe nevarume vaiva naye; Sauro waiva agere paGibhiya muzasi memutamarisiki paRama, ane pfumo rake muruoko rwake, nevaranda vake vose vaiva vamire naye.
\v	7	ZvinoSauro wakati kuvaranda vake vaiva vamire naye: Inzwai henyu, imwi VaBhenjamini: Kuti mwanakomana waJese uchakupai mose minda neminda yemizambiringa? Akuisei mose muve vakuru vezvuru nevakuru vemazana?
\v	8	Zvamandiranganamose, uye hakuna anondizarura nzeve yangu pamusoro pemwanakomana wangu achisungana nemwanakomana waJese; hakuna umwe kwamuri anondinzwira tsitsi, nekuzarura nzeve yangu, kuti mwanakomana wangu wakandimutsira muranda wangu kuti ave muvandiri  wangu sezuva rino.
\p
\v	9	ZvinoDhoegi muEdhomu wakapindura, waiva amire nevaranda vaSauro, ndokuti: Ndakaona mwanakomana waJese achiuya paNobhi kuna Ahimereki mwanakomana waAitubhi.
\v	10	Iye ndokumubvunzira kuna Jehovha, ndokumupa mbuva; nemunondo waGoriati muFirisitia wakamupa.
\v	11	Mambo ndokutuma kunodana Ahimereki mupristi mwanakomana waAhitubhi, neimba yose yababa vake vapristi vaiva paNobhi; vose ndokuuya kuna mambo.
\v	12	Zvino Sauro wakati: Inzwa hako, iwe mwanakomana waAhitubhi. Iye ndokuti: Tarirai ndiri  pano, ishe wangu.
\v	13	Sauro ndokuti kwaari: Mandiranganirei, iwe nemwanakomana waJese, zvawakamupa chingwa nemunondo, nekumubvunzira kuna Mwari, kuti andimukire kuva muvandiri  wangu sezuva rino?
\v	14	Zvino Ahimereki wakapindura mambo ndokuti: Uye ndiani pakati pevaranda venyu vose wakatendeka saDhavhidhi, uye mukwasha wamambo anoenderera mberi pakukuteererai, uye anokudzwa mumba menyu?
\v	15	Ndatanga nhasi here kumubvunzira kuna Mwari? Ngazvive kure neni! Mambo ngaarege kuisa nyaya kumuranda wake  nekuimba yose yababa vangu; nokuti muranda haana kuziva chinhu cheizvi zvose, zvidiki kana zvikuru.
\v	16	Mambo ndokuti: Uchafa zvekufa Ahimereki, iwe neimba yose yababa vako.
\p
\v	17	Mambo ndokuti kuvamhanyi vaiva vamire naye: Tendeukai muuraye vapristi vaJehovha, nokuti ruoko rwavowo rwuna Dhavhidhi, uye nokuti vakaziva kuti watiza asi havana kumuzaririra munzeve yangu. Asi varanda vamambo havana kuda kutambanudzira ruoko rwavo kurwisa vapristi vaJehovha.
\v	18	Zvino mambo wakati kuna Dhoegi: Tendeuka iwe, urwise vapristi. Dhoegi muEdhomu ndokutendeuka, iye ndokurwisa vapristi, ndokuuraya nezuva iro vanhu makumi masere nevashanu vaiva vakatakura efodhi yemucheka.
\v	19	Uye Nobhi guta revapristi wakarirova nekwakapinza kwemunondo, kubva kumurume kusvika kumukadzi, kubva kumwana kusvika kune anoyamwa, nemombe, nembongoro, nemakwai, nekwakapinza kwemunondo.
\p
\v	20	Zvino kwakapukunyuka umwe wevanakomana vaAhimereki mwanakomana waAhitubhi, uye zita rake raiva Abhiatari; ndokutiza kutevera Dhavhidhi.
\v	21	Zvino Abhiatari wakaudza Dhavhidhi kuti Sauro wauraya vapristi vaJehovha.
\v	22	Dhavhidhi ndokuti kuna Abhiatari: Ndakaziva nezuva riya Dhoegi muEdhomu paaivapo kuti zvirokwazvo achanoudza Sauro. Ndini ndakonzera  kufa kwemweya wose weimba yababa vako.
\v	23	Gara neni, usatya; nokuti uyo anotsvaka mweya wangu anotsvaka mweya wako; asi uchachengetedzeka pamwe neni.
\c	23
\s	Dhavhidhi anorwira Keira, ndokundogara kurenje
\p
\v	1	Zvinovakaudza Dhavhidhi vachiti: Tarirai, vaFirisitia vanorwisana neKeira, uye vanopamba maburiro.
\v	2	Dhavhidhindokubvunza kuna Jehovha achiti: Ndoenda ndinorova vaFirisitia avo here? Jehovha ndokuti kuna Dhavhidhi: Enda undorova vaFirisitia ugoponesa Keira.
\v	3	Zvinovarume vaDhavhidhi vakati kwaari: Tarirai, tinotya pano paJudha; zvikuru sei kana tichienda kuKeira kurwisana nehondo dzakarongwa dzevaFirisitia.
\v	4	ZvinoDhavhidhi wakadzokororazve kubvunza kuna Jehovha, Jehovha ndokumupindura ndokuti: Simuka ugoburukira kuKeira, nokuti ndichapa vaFirisitia muruoko rwako.
\v	5	Dhavhidhinevarume vake ndokuenda kuKeira, ndokurwa nevaFirisitia ndokutinha mombe dzavo, ndokuvarova nekurova kukuru. Naizvozvo Dhavhidhi wakaponesa vagari veKeira.
\p
\v	6	Zvinozvakaitika Abhiatari mwanakomana waAhimereki paakatizira kuna Dhavhidhi kuKeira,  kuti wakaburuka  ane efodhi muruoko rwake.
\v	7	Zvinozvakaudzwa Sauro kuti Dhavhidhi wapinda muKeira. Sauro ndokuti: Mwari wamuisa muruoko rwangu, nokuti wazaririrwa nekupinda muguta rine masuwo nezvipfigiso.
\v	8	Saurondokudanira vanhu vose kuhondo, kuburukira kuKeira, kukomba Dhavhidhi nevarume vake.
\p
\v	9	ZvinoDhavhidhi wakaziva kuti Sauro anomuitira zano rakaipa pachivande ndokuti kuna Abhiatari mupristi: Unza pano efodhi.
\v	10	Zvino Dhavhidhi wakati: Jehovha, Mwari waIsraeri, muranda wenyu wakanzwa zvekunzwa kuti Sauro unotsvaka kuuya kuKeira kuzoparadza guta nekuda kwangu.
\v	11	Vagari veKeira vachandipa muruoko rwake here? Sauro achaburuka here sezvakanzwa muranda wenyu? Jehovha, Mwari waIsraeri, udzai henyu muranda wenyu. Jehovha ndokuti: Achaburuka.
\v	12	Dhavhidhi ndokuti: Varume veKeira vachandiisa nevarume vangu muruoko rwaSauro here? Jehovha ndokuti: Vachakuisa.
\p
\v	13	Zvino Dhavhidhi nevarume vake, varume vanenge mazana matanhatu, vakabuda kubva paKeira, vakafamba-famba kuenda kwavangaenda. Zvino kwakaudzwa Sauro kuti Dhavhidhi wapukunyuka paKeira, iye ndokurega kubuda.
\v	14	Dhavhidhi ndokugara murenje mudzinhare, ndokugara mugomo murenje reZifi. Sauro ndokumutsvaka mazuva ose, asi Mwari haana kumupa muruoko rwake.
\v	15	Zvino Dhavhidhi wakaona kuti Sauro wabuda kutsvaka upenyu hwake; Dhavhidhi waiva murenje reZifi musango.
\p
\v	16	Zvino Jonatani mwanakomana waSauro wakasimuka ndokuenda kuna Dhavhidhi musango, ndokusimbisa ruoko rwake muna Mwari.
\v	17	Zvino wakati kwaari: Usatya, nokuti ruoko rwaSauro baba vangu harungakuwani, uye iwe uchava mambo pamusoro paIsraeri, neni ndichava wechipiri kwauri; uyewo baba vangu Sauro vanoziva saizvozvo.
\v	18	Zvino ivo vaviri vakaita sungano pamberi paJehovha; Dhavhidhi ndokugara musango; Jonatani ndokuenda kumba kwake.
\p
\v	19	Zvino vaZifi vakakwira kuna Sauro kuGibhiya vachiti: Dhavhidhi haana kuvanda kwatiri mudzinhare musango panhongonya yeHakira riri kuchamhembe kweJeshimoni here?
\v	20	Naizvozvo ikozvino, nechido chose chemweya weupenyu wenyu chekuburuka, mambo, burukai; uye zviri kwatiri kumupa muruoko rwamambo.
\v	21	Sauro ndokuti: Ropafadzwai imwi naJehovha, nokuti munondinzwira tsitsi.
\v	22	Endai henyu, muve muchigadzirira, muzive uye muone nzvimbo yake, pane rutsoka rwake, ndiani wakamuonapo, nokuti ndakaudzwa kuti wakaita nekunyengera kwazvo.
\v	23	Zvino onai uye zivai nzvimbo dzose dzekuvanda apo anovanda, mugodzoka kwandiri nechokwadi, zvino ndichaenda nemwi; uye zvichaitika kana ari munyika  iyo kuti ndichamutsvakisisa pakati pezvuru zvose zvaJudha.
\v	24	Zvino vakasimuka ndokuenda kuZifi mberi kwaSauro. Asi Dhavhidhi nevarume vake vaiva murenje reMaoni mubani kuchamhembe kweJeshimoni.
\v	25	Sauro nevarume vake ndokuenda kuno mutsvaka. Zvino vakaudza Dhavhidhi; iye ndokuburukira kubwe, ndokugara murenje reMaoni. Zvino Sauro wakanzwa ndokudzingirira Dhavhidhi kurenje reMaoni.
\v	26	Zvino Sauro wakaenda nedivi rino regomo, uye Dhavhidhi nevarume vake nedivi iro regomo; Dhavhidhi ndokukurumidza kuenda kubva pachiso chaSauro; nokuti Sauro nevarume vake vakakomba Dhavhidhi nevarume vake kuvabata.
\p
\v	27	Asi kwakasvika nhume kuna Sauro ichiti: Kurumidzai muuye, nokuti vaFirisitia vapamba nyika.
\v	28	Naizvozvo Sauro wakadzoka pakudzingirira Dhavhidhi, ndokuenda kunorwisa vaFirisitia. Naizvozvo vatumidza nzvimbo iyo Sera-Hamarekoti.
\p
\v	29	Dhavhidhi ndokukwira kubvapo, ndokugara munhare dzeEni-Gedhi.
\c	24
\s	Dhavhidhi anoramba kuuraya Sauro
\p
\v	1	Zvinozvakaitika Sauro paakadzoka pakutevera vaFirisitia, kuti vakamuudza vachiti: Tarirai, Dhavhidhi uri murenje reEni-Gedhi.
\v	2	Saurondokutora varume zvuru zvitatu vakasarudzwa kubva kuna Israeri wose, ndokuenda kunotsvaka Dhavhidhi nevarume vake pamusoro pemabwe engururu.
\v	3	Zvinowakasvika pamatanga emakwai panzira paiva nebako. Sauro ndokupinda kufukidza tsoka dzake. Zvino Dhavhidhi nevarume vake vaiva vagere mumakamuri ebako.
\v	4	VarumevaDhavhidhi ndokuti kwaari: Tarirai, zuva Jehovha raakati kwamuri: Tarira, ndichapa muvengi wako muruoko rwako, kuti umuitire sezvakanaka pameso ako. Dhavhidhi ndokusimuka, ndokugura chivande mupendero wenguvo yaiva yaSauro.
\v	5	Zvinozvakaitika shure kweizvi kuti hana yaDhavhidhi yakamurova, nechikonzero chekuti waiva agura mupendero waiva waSauro.
\v	6	Zvinowakati kuvarume vake: Ngazvive kure neni naJehovha, ndirege kuitira ishe wangu, muzodzwa waJehovha, chinhu ichi, kutandavadzira ruoko rwangu kumurwisa, zvaari muzodzwa waJehovha.
\v	7	NaizvozvoDhavhidhi wakatsemura varume vake nemashoko iwawo, uye haana kuvatendera kumukira Sauro. Sauro ndokusimuka akabuda mubako, ndokuenda nenzira.
\v	8	Dhavhidhiwakasimukawo pashure, ndokubuda mubako, ndokudanidzira shure kwaSauro achiti: Ishe wangu mambo! Sauro wakati achitarira shure kwake, Dhavhidhi wakakotamira pasi nechiso, ndokutyora muzura.
\p
\v	9	Dhavhidhindokuti kuna Sauro: Munoteererei mashoko evanhu vachiti: Tarira, Dhavhidhi anotsvaka kukuvadzwa kwenyu?
\v	10	Tarirai, zuva rino meso enyu aona kuti Jehovha wakupai nhasi muruoko rwangu mubako; uye vareva kukuurayai, asi ndakunzwirai tsitsi ndokuti: Handingatambanudzi ruoko rwangu kurwisa ishe wangu, nokuti ndiye muzodzwa waJehovha.
\v	11	Uyezve, baba vangu, onai, hongu onai mupendero wenguvo yenyu muruoko rwangu; nokuti pakucheka kwangu mupendero wenguvo yenyu, uye kuti handina kukuurayai, zivai uye onai kuti hakuna chakaipa kana kudarika muruoko rwangu, uye handina kukutadzirai; zvakadaro munovandira mweya weupenyu wangu kuutora.
\v	12	Jehovha ngaatonge pakati pangu nemwi; uye Jehovha ngaanditsive kwamuri; asi ruoko rwangu harungakurwisii.
\v	13	Sezvinoreva tsumo yevekare: Kune vakaipa kunobuda zvakaipa; asi ruoko rwangu harungakurwisii.
\v	14	Mambo waIsraeri wakabuda kutevera ani? Munodzingana nani? Shure kweimbwa yakafa, shure kwerutata rumwe.
\v	15	Naizvozvo Jehovha ngaave mutongi, uye atonge pakati pangu nemwi, aone, uye areverere mhosva yangu, uye andinunure paruoko rwenyu.
\p
\v	16	Zvino zvakaitika Dhavhidhi paakapedza kutaura mashoko iwawo kuna Sauro, kuti Sauro wakati: Inzwi rako iri here, mwanakomana wangu Dhavhidhi? Sauro ndokusimudza inzwi rake, ndokuchema misodzi.
\v	17	Zvino wakati kuna Dhavhidhi: Iwe wakarurama kundipfuura, nokuti iwe wandipa mubairo wezvakanaka, asi ini ndakupa mubairo wezvakaipa.
\v	18	Iwe waratidza nhasi kuti wandiitira zvakanaka, nokuti Jehovha paandivharira muruoko rwako, hauna kundiuraya.
\v	19	Nokuti kana munhu awana muvengi wake, angamurege akaenda nenzira yakanaka here? Naizvozvo Jehovha ngaakuripire zvakanaka nezvawakandiitira nhasi.
\v	20	Zvino ikozvino tarira, ndinoziva kuti uchava mambo zvirokwazvo, uye umambo hwaIsraeri huchasimbiswa muruoko rwako.
\v	21	Naizvozvo pika zvino kwandiri naJehovha kuti haungaguri mbeu yangu shure kwangu, uye kuti haungaparadzi zita rangu mumba mababa vangu.
\v	22	Dhavhidhi ndokupika kuna Sauro. Sauro ndokuenda kumba kwake, asi Dhavhidhi nevarume vake vakakwira kunhare.
\c	25
\s	Kufa kwaSamueri, Nabhari naAbhigairi
\p
\v	1	ZvinoSamueri wakafa; uye Israeri wose wakaungana ndokumuchema, ndokumuviga mumba make paRama. Dhavhidhi ndokusimuka, ndokuburukira kurenje reParani.
\p
\v	2	Zvinokwaiva nemurume paMaoni uye basa rake raiva paKarimeri; uye murume uyu waiva mukuru kwazvo, uye waiva nemakwai zvuru zvitatu, nembudzi churu. Zvino waiveura makwai ake paKarimeri.
\v	3	Zvinozita remurume uyu raiva Nabhari, uye zita remukadzi wake raiva Abhigairi; uye mukadzi waiva nekunzwisisa kwakanaka nechimiro chakanaka; asi murume waiva akaoma ane zviito zvakaipa; uye waiva wekwaKarebhi.
\p
\v	4	ZvinoDhavhidhi wakanzwa kurenje kuti Nabhari anoveura makwai ake.
\v	5	Dhavhidhindokutuma majaya gumi; Dhavhidhi ndokuti kumajaya: Kwirai kuKarimeri, muende kuna Nabhari mumubvunze mufaro muzita rangu.
\v	6	Zvinomuchataura seizvi: Mufaro ngauve kwauri, uye rugare ngaruve newe, uye rugare ngaruve neimba yenyu, uye rugare ngaruve pazvinhu zvose zvamunazvo.
\v	7	Zvinoikozvino ndanzwa kuti mune vaveuri; zvino vafudzi vamunavo vaiva nesu; hatina kuvakuvadza, uye havana kushaya chinhu mazuva ose avaiva paKarimeri.
\v	8	Bvunzaimajaya enyu, uye vakuudzei; zvino majaya ngaawane nyasha pameso enyu, nokuti tasvika nezuva rakanaka; ipai henyu varanda venyu nemwanakomana wenyu Dhavhidhi ruoko rwenyu zvaruchawana.
\v	9	MajayaaDhavhidhi paakasvika, akataura kuna Nabhari zvichienderana nemashoko iwawo ose muzita raDhavhidhi, ndokuzorora.
\v	10	Zvino Nabhari wakapindura varanda vaDhavhidhi ndokuti: Ndiyani Dhavhidhi? Uye ndiyani mwanakomana waJese? Nhasi varanda vazhinji vanotiza umwe neumwe tenzi wake.
\v	11	Zvino ndingatora chingwa changu, nemvura yangu, nenyama yangu yandakauraira vaveuri vangu, ndizvipe kuvarume vandisingazivi kuti vanobva kupi here?
\v	12	Naizvozvo majaya aDhavhidhi akatendeukira panzira yawo, ndokudzoka, ndokusvika, ndokumuudza zvinoenderana nemashoko awa ose.
\v	13	Dhavhidhi ndokuti kuvarume vake: Sungirai muchiuno umwe neumwe munondo wake. Zvino vakasungira muchiuno umwe neumwe munondo wake; naDhavhidhiwo wakasungira muchiuno munondo wake; zvino kwakakwira shure kwaDhavhidhi varume vanenge mazana mana; uye mazana maviri vakasara panhumbi.
\p
\v	14	Asi jaya rimwe pamajaya rakaudza Abhigairi mukadzi waNabhari richiti: Tarirai, Dhavhidhi wakatuma nhume kubva kurenje kukwazisa tenzi wedu; ivo ndokuvasveveredza.
\v	15	Asi varume avo vakatinakira kwazvo, uye hatina kukuvadzwa kana kushaiwa chinhu mazuva ose atakafambidzana navo pataiva kusango.
\v	16	Vaiva rusvingo kwatiri zvose usiku nemasikati mazuva ose ataiva navo tichifudza makwai.
\v	17	Naizvozvo ikozvino zivai uye onai zvamuchaita, nokuti zvakaipa zvarongerwa tenzi wedu nevose veimba yake; nokuti iye mwanakomana waBheriari, kuti hakuna angataura naye.
\p
\v	18	Zvino Abhigairi wakakurumidza ndokutora zvingwa mazana maviri nematende maviri ewaini, nemakwai mashanu akagadzirwa, nezviyero zvishanu zvezviyo zvakakangwa, nemasumbu emazambiringa akaoma zana, nemapundu emaonde mazana maviri, ndokuisa pamusoro pembongoro.
\v	19	Zvino wakati kumajaya ake: Pfuurirai mberi kwangu, tarirai, ndinokuteverai. Asi haana kuudza murume wake Nabhari.
\v	20	Zvino zvakaitika achakatasva mbongoro, oburukira panzvimbo yakavanda yegomo, zvino tarira, Dhavhidhi nevarume vake vanoburuka kumuchingamidza; iye ndokusangana navo.
\v	21	Zvino Dhavhidhi waiva ati: Zvirokwazvo, ndaichengeta pasina zvose uyu zvaaiva nazvo murenje, kuti hakuna kurasika chinhu pazvose zvaaiva nazvo; zvino anondidzosera zvakaipa panzvimbo yezvakanaka.
\v	22	Mwari ngaaite saizvozvo kuvavengi vaDhavhidhi, awedzere saizvozvo, kana ndikasiya  umwe kwavari vose vaanavo anowetera pamadziro kusvika mangwanani.
\v	23	Abhigairi paakaona Dhavhidhi wakakurumidza kuburuka pambongoro ndokuwira pasi nechiso chake pamberi paDhavhidhi ndokukotamira pasi.
\v	24	Zvino wakawira patsoka dzake ndokuti: Kuipa uku ngakuve pamusoro pangu ini, ishe wangu, uye murandakadzi wenyu ngaataure hake munzeve dzenyu, uye inzwai mashoko emurandakadzi wenyu.
\v	25	Ishe wangu ngaarege hake kuisa moyo wake kumunhu uyu waBheriari, iye Nabhari; nokuti sezita rake wakadaro: Nabhari ndiro zita rake, uye upenzi huri kwaari; asi ini murandakadzi wenyu handina kuona majaya ashe wangu amakatuma.
\v	26	Naizvozvo zvino, ishe wangu,  naJehovha mupenyu, uye  nemweya weupenyu wenyu mupenyu, zvaari Jehovha wakakumisai kuuya neropa nekuzvitsivira neruoko rwenyu, naizvozvo zvino vavengi venyu ngavaite saNabhari, nevanotsvaka zvakaipa kuna ishe wangu.
\v	27	Zvino ikozvino ropafadzo iyi murandakadzi wenyu waiunza kuna ishe wangu ngaipiwe kumajaya anofamba pano neapo patsoka dzashe wangu.
\v	28	Kanganwirai henyu kudarika kwemurandakadzi wenyu, nokuti zvirokwazvo Jehovha uchaitira ishe wangu imba yakasimba, nokuti ishe wangu anorwa hondo dzaJehovha, uye chakaipa hachina kuwanikwa kwamuri kubva pamazuva enyu.
\v	29	Kunyange kuchisimuka munhu kukudzingirirai uye kutsvaka mweya weupenyu wenyu, asi mweya weupenyu washe wangu uchasungirirwa muchisote chevapenyu pamwe naJehovha Mwari wenyu, asi mweya yeupenyu yevavengi venyu achaipotsera kubva pakati pemhango yemuchifuramabwe cherwonzi.
\v	30	Zvino zvichaitika apo Jehovha aitira ishe wangu zvinoenderana nezvose zvakanaka zvaakataura pamusoro penyu, uye akugadzai kuva mutungamiriri pamusoro paIsraeri,
\v	31	kuti ichi chisava kwamuri chigumbuso kana kugumbuswa kwemoyo kuna ishe wangu, kana kuti makateura ropa pasina, kana kuti ishe wangu wakazvitsivira; Jehovha paanenge aitira ishe wangu zvakanaka, rangariraiwo murandakadzi wenyu.
\p
\v	32	Dhavhidhi ndokuti kuna Abhigairi: Ngaakudzwe Jehovha Mwari waIsraeri, iye wakutuma nhasi kuzondichingamidza.
\v	33	Uye kunzwisisa kwenyu ngakukudzwe uye kudzwa iwe wandidzivirira kubva pakuuya neropa, nekuzvitsivira neruoko rwangu.
\v	34	Nokuti zvirokwazvo,  naJehovha Mwari waIsraeri mupenyu, iye wakandidzivirira kubva pakukuitira zvakaipa, nokuti dai usina kukurumidza kuuya kundichingamidza, zvirokwazvo kwanga kusingasari  umwe anowetera pamadziro kuna Nabhari kusvika pakuchena kwemangwanani.
\v	35	Zvino Dhavhidhi wakagamuchira muruoko rwake zvaaiva amuvigira; ndokuti kwaari: Kwira nerugare kumba kwako; tarira, ndateerera kuinzwi rako, uye ndagamuchira chiso chako.
\p
\v	36	Zvino Abhigairi wakasvika kuna Nabhari, zvino tarira, waiva nemabiko mumba make, semabiko amambo; uye moyo waNabhari wakafara mukati make, nokuti waiva akadhakwa kupfuurikidza; naizvozvo haana kumuudza chinhu, chidiki kana chikuru, kusvika pakuchena kwemangwanani.
\v	37	Zvino zvakaitika mangwanani waini payaiva yabuda kuna Nabhari, kuti mukadzi wake wakamuudza mashoko iwawo, moyo wake ndokufa mukati make, ndokuva sebwe.
\v	38	Zvino zvakaitika mazuva anenge gumi  apera kuti Jehovha wakarova Nabhari, iye ndokufa.
\p
\v	39	Dhavhidhi wakati anzwa kuti Nabhari wafa, akati: Jehovha ngaakudzwe wakamiririra nyaya yekuzvidzwa kwangu paruoko rwaNabhari uye wakadzivisa muranda wake pane zvakaipa; nokuti Jehovha wadzosera kuipa kwaNabhari pamusoro pemusoro wake. Zvino Dhavhidhi wakatuma  nhume ndokutaura naAbhigairi kuti amutore ave mukadzi wake.
\v	40	Varanda vaDhavhidhi pavakasvika kuna Abhigairi paKarimeri, vakataura kwaari vachiti: Dhavhidhi watituma kwauri kukutora uve mukadzi wake.
\v	41	Zvino akasimuka ndokukotamira pasi nechiso, ndokuti: Tarirai, murandakadzi wenyu ngaave nhapwa kushamba tsoka dzevaranda vashe wangu.
\v	42	Abhigairi ndokukurumidza ndokusimuka ndokutasva mbongoro, nevasikana vake vashanu vakaenda patsoka dzake; ndokutevera nhume dzaDhavhidhi, ndokuva mukadzi wake.
\v	43	Dhavhidhi akatorawo Ahinowamu weJezireeri; naivo vari vaviri vakava vakadzi vake.
\p
\v	44	Zvino Sauro waiva apa Mikari mwanasikana wake, mukadzi waDhavhidhi, kunaPariti mwanakomana waRaishi waiva weGarimi.
\c	26
\s	Dhavhidhi anorambazve kuuraya Sauro
\p
\v	1	ZvinoVaZifi vakauya kuna Sauro paGibhiya vachiti: Dhavhidhi haasi wakavanda pachikomo cheHakira mberi kweJeshimoni here?
\v	2	ZvinoSauro wakasimuka ndokuburukira kurenje reZifi ane varume vakasarudzwa vekwaIsraeri zvuru zvitatu, kuti atsvake Dhavhidhi murenje reZifi.
\v	3	ZvinoSauro wakavaka musasa pachikomo cheHakira, chiri mberi kweJeshimoni panzira. Asi Dhavhidhi wakagara murenje, ndokuona kuti Sauro anomutevera murenje.
\v	4	ZvinoDhavhidhi wakatuma vashori kuti azive kuti Sauro wasvika zvirokwazvo.
\p
\v	5	ZvinoDhavhidhi wakasimuka ndokusvika panzvimbo Sauro paaiva avaka musasa; Dhavhidhi ndokuona nzvimbo Sauro paaiva arere, naAbhineri mwanakomana waNeri, mukuru wehondo yake. Zvino Sauro waiva arere pamudungwe wengoro, uye rudzi rwaiva rwavaka musasa rwakamukomba.
\v	6	ZvinoDhavhidhi wakapindura ndokutaura kuna Ahimereki muHiti nekuna Abhishai mwanakomana waZeruya munin'ina waJoabhu achiti: Ndiani achaburuka neni kuna Sauro kumusasa? Abhishai ndokuti: Ini ndichaburuka nemwi.
\v	7	NaizvozvoDhavhidhi naAbhishai vakasvika kuvanhu usiku; zvino tarira, Sauro waiva arere hope pamudungwe wengoro, uye pfumo rake raiva rakabayirwa muvhu kumutsamhiro wake; naAbhineri nevanhu vaiva vakarara vakamukomba.
\v	8	ZvinoAbhishai wakati kuna Dhavhidhi: Mwari wakavharira muvengi wenyu muruoko rwenyu nhasi; naizvozvo zvino regai henyu ndimurovere muvhuwo pamwe nepfumo, uye handingapamhi kwaari.
\v	9	ZvinoDhavhidhi wakati kuna Abhishai: Usamuparadza, nokuti ndiani angatandavadzira ruoko rwake kumuzodzwa waJehovha akasava nemhosva?
\v	10	Dhavhidhi wakatizve:  NaJehovha mupenyu, asi Jehovha achamurova, zvimwe zuva rake richasvika kuti afe, zvimwe achaburukira kuhondo akaparadzwa.
\v	11	Ngazvive kure neni, naJehovha, kutandavadzira ruoko rwangu kurwisa muzodzwa waJehovha; asi zvino tora hako pfumo riri kumutsamhiro wake, nechirongo chemvura, isu tiende.
\v	12	Zvino Dhavhidhi wakatora pfumo nechirongo chemvura kuzvibvisa kumutsamhiro waSauro, ivo vakaenda. Zvino hakuna wakaona, hakuna wakaziva, hakuna wakamuka, nokuti vose vaiva varere, nokuti hope dzinorema dzaJehovha dzaiva dzavawira.
\p
\v	13	Zvino Dhavhidhi wakayambukira mhiri, ndokumira panhongonya yechikomo kure; paiva nechinhabwe chikuru pakati pavo.
\v	14	Zvino Dhavhidhi wakadanidzira kuvanhu nekuna Abhineri mwanakomana waNeri achiti: Haupinduri here Abhineri? Abhineri ndokupindura ndokuti: Ndiwe ani unodanidzira kuna mambo?
\v	15	Dhavhidhi ndokuti kuna Abhineri: Hausi murume here? Uye ndiani wakaita sewe kwaIsraeri? Zvino waregerei kurinda ishe wako mambo? Nokuti kwasvika umwe wevanhu kuparadza mambo, ishe wako.
\v	16	Ichi chinhu hachina kunaka chawaita.  NaJehovha mupenyu, muri vanakomana verufu, nokuti hamuna kurinda ishe wenyu, muzodzwa waJehovha. Zvino ikozvino ona kuti pfumo ramambo nechirongo chemvura changa chiri kumutsamhiro wake zviripi?
\p
\v	17	Sauro ndokuziva inzwi raDhavhidhi, ndokuti: Inzwi rako here iri, mwanakomana wangu Dhavhidhi? Dhavhidhi ndokuti: Inzwi rangu, ishe wangu, mambo.
\v	18	Akatiwo: Ishe wangu anodzingirirei shure muranda wake? Nokuti ndakaitei? Uye kuipai kuri muruoko rwangu?
\v	19	Naizvozvo zvino, ishe wangu mambo ngaanzwe hake mashoko emuranda wake. Kana Jehovha akakumutsai kundirwisa, ngaagamuchire chipo; asi kana vari vana vevanhu, ngavatukwe pamberi paJehovha, nokuti vandidzinga nhasi kuti ndisazvisanganisa nenhaka yaJehovha, vachiti: Enda, unoshumira vamwe vamwari.
\v	20	Naizvozvo zvino, ropa rangu ngarirege kuwira pasi kubva pamberi pechiso chaJehovha; nokuti mambo waIsraeri wabuda kutsvaka rutata rumwe, seanodzingirira chikwari mumakomo.
\p
\v	21	Sauro ndokuti: Ndatadza, dzoka, mwanakomana wangu Dhavhidhi, nokuti handichakuitirizve zvakaipa, nokuti mweya weupenyu wangu wanga wakakosha pameso ako nhasi; tarira, ndaita neupenzi, ndatadza zvikuru kwazvo.
\v	22	Zvino Dhavhidhi wakapindura ndokuti: Tarirai, pfumo ramambo! Zvino umwe wemajaya ngaayambukire aritore.
\v	23	Jehovha anotsivira umwe neumwe kururama kwake nekutendeka kwake; nokuti Jehovha wanga akupai muruoko  rwangu nhasi, asi handina kuda kutandavadzira ruoko rwangu kumuzodzwa waJehovha.
\v	24	Zvino tarirai, sezvo mweya wenyu wava mukuru pameso angu nhasi, saizvozvo mweya wangu ngauve mukuru pameso paJehovha, ngaandinunure pakutambudzika kose.
\v	25	Zvino Sauro wakati kuna Dhavhidhi: Wakaropafadzwa iwe, mwanakomana wangu Dhavhidhi; uchaitawo zvikuru, newe uchakunda zvekukunda. Dhavhidhi ndokuenda nenzira yake; Sauro ndokudzokera kunzvimbo yake.
\c	27
\s	Dhavhidhi anoenda kunogara kuvaFirisitia
\p
\v	1	ZvinoDhavhidhi wakati mumoyo make: Ikozvino ndichaparara rimwe zuva neruoko rwaSauro. Hakuna chinhu chiri nani kwandiri kupfuura ndipukunyukire zvekupukunyukira kunyika yevaFirisitia; uye Sauro achaora moyo pamusoro pangu kunditsvakazve kumuganhu wose waIsraeri; saizvozvo ndichapukunyuka paruoko rwake.
\v	2	ZvinoDhavhidhi wakasimuka ndokuyambuka, iye nevarume mazana matanhatu vaiva naye, kuenda kuna Akishi mwanakomana waMaoki, mambo weGati.
\v	3	Dhavhidhindokugara naAkishi paGati, iye nevarume vake, umwe neumwe neimba yake, Dhavhidhi nevakadzi vake vaviri, Ahinowamu mukadzi muJezireeri, naAbhigairi mukadzi muKarimeri, mukadzi waNabhari.
\v	4	Zvinozvakaudzwa Sauro kuti Dhavhidhi watizira kuGati; uye akasazomutsvakazve.
\p
\v	5	ZvinoDhavhidhi wakati kuna Akishi: Kana ikozvino ndawana nyasha pameso enyu, ngavandipe nzvimbo pane rimwe remaguta emaruwa kuti ndigarepo; nokuti muranda wenyu angagarirei muguta ramambo pamwe nemwi?
\v	6	ZvinoAkishi wakamupa nezuva iro Zikiragi; naizvozvo Zikiragi nderemadzimambo aJudha kusvika nhasi.
\v	7	Zvinouwandu hwemazuva Dhavhidhi hwaakagara panyika yevaFirisitia hwaiva gore nemwedzi mina.
\p
\v	8	ZvinoDhavhidhi nevarume vake vakakwira ndokupamba vaGeshuri nevaGirizi nevaAmareki; nokuti ivo vaiva vagari venyika iyo kare, paunenge uchienda kuShuri kusvikawo kunyika yeEgipita.
\v	9	ZvinoDhavhidhi wakarova nyika iyo, uye haana kusiya mupenyu, munhurume kana munhukadzi; ndokutora makwai nemombe nembongoro nemakamera nenguvo; ndokudzoka, ndokusvika kuna Akishi.
\v	10	Akishi ndokuti: Manopamba kupi nhasi? Dhavhidhi ndokuti: Nechekuchamhembe kwaJudha, uye nechekuchamhembe kwevaJerameeri, uye nechekuchamhembe kwevaKeni.
\v	11	Dhavhidhi haana kusiya mupenyu, munhurume kana munhukadzi, kuuya na vo paGati achiti: Zvimwe vangareva nezvedu vachiti: Dhavhidhi wakaita saizvozvo. Uye tsika yake yaiva yakadaro mazuva ose aakagara munyika yevaFirisitia.
\v	12	Zvino Akishi wakatenda Dhavhidhi achiti: Wazviita chinosemesa kwazvo kuvanhu vekwake kwaIsraeri; naizvozvo achava muranda wangu nekusingaperi.
\c	28
\s	Sauro anobvunzira kumukadzi muuki paEndori
\p
\v	1	Zvinozvakaitika pamazuva iwawo kuti vaFirisitia vakaunganidzira hondo mauto avo kuti varwe naIsraeri. Akishi ndokuti kuna Dhavhidhi: Ziva zvekuziva kuti uchabudira hondo pamwe neni, iwe nevarume vako.
\v	2	Dhavhidhindokuti kuna Akishi: Zvirokwazvo, imwi muchaziva kuti muranda wenyu angaitei. Akishi ndokuti kuna Dhavhidhi: Naizvozvo ndichakuisa uve muchengeti wemusoro wangu mazuva ose.
\p
\v	3	ZvinoSamueri waiva afa; uye Israeri wose wakamuchema, ndokumuviga paRama, muguta rakewo. Uye Sauro waiva abvisa panyika masvikiro nevauki.
\v	4	ZvinovaFirisitia vakaungana ndokusvika ndokuvaka musasa paShunemi. Sauro ndokuunganidza Israeri wose ndokuvaka musasa paGiribhoa.
\v	5	Sauropaakaona musasa wevaFirisitia, wakatya, moyo wake ndokudedera kwazvo.
\v	6	Sauropaakabvunza Jehovha, Jehovha haana kumupindura, kunyange pazviroto, kana neUrimi, kana nevaporofita.
\p
\v	7	ZvinoSauro wakati kuvaranda vake: Nditsvakirei mukadzi anosvikirwa kuti ndiende kwaari ndinomubvunza. Varanda vake ndokuti kwaari: Tarirai, kune mukadzi anosvikirwa paEndori.
\v	8	Saurondokuzvivanza chimiro, ndokupfeka dzimwe nguvo, ndokuenda, iye nevarume vaviri vanaye. Zvino vakasvika kumukadzi usiku, iye ndokuti: Ndiukire henyu nesvikiro, undikwidzire wandichakuudza.
\v	9	Mukadzindokuti kwaari: Tarira, iwe unoziva Sauro zvaakaita, kuti wakaparadza masvikiro nevauki kubva panyika. Zvino unoisirei upenyu hwangu musungo kundiuraya?
\v	10	Zvino Sauro wakapika kwaari naJehovha achiti:  NaJehovha mupenyu, hakungavi nekurangwa kuchaitika kwauri pachinhu ichi.
\v	11	Zvino mukadzi akati: Ndiyani wandichakukwidzira? Iye ndokuti: Ndikwidzire Samueri.
\v	12	Mukadzi paakaona Samueri, ndokudanidzira nenzwi guru. Mukadzi ndokutaura kuna Sauro achiti: Mandinyengererei? Nokuti ndimwi Sauro.
\v	13	Mambo ndokuti kwaari: Usatya; asi waonei? Mukadzi ndokuti kuna Sauro: Ndinoona vana vamwari vachikwira kubva panyika.
\v	14	Iye ndokuti kwaari: Chakadii chimiro chake? Mukadzi ndokuti: Mutana anokwira uye wakapfeka nguvo. Sauro paakaziva kuti ndiSamueri, wakakotama nechiso pasi, akanamata.
\p
\v	15	Samueri ndokuti kuna Sauro: Wanditambudzirei nekundikwidza? Sauro ndokupindura  achiti: Ndinotambudzika kwazvo; nokuti vaFirisitia vanorwa neni, naMwari wabva kwandiri, uye haachandipindurizve, kunyange neruoko rwevaporofita, kana nezviroto; naizvozvo ndakudanai kuti mundizivise kuti ndiitei.
\v	16	Samueri ndokuti: Zvino unondibvunzirei, Jehovha zvaakabva kwauri, ndokuva muvengi wako?
\v	17	Uye Jehovha wakazviitira sezvaakataura neruoko rwangu; nokuti Jehovha wakabvarura ushe kubva paruoko rwako, akahupa wekwako, Dhavhidhi.
\v	18	Nokuti hauna kuteerera inzwi raJehovha, hauna kuita kutsamwa kwake kunotyisa pamusoro paAmareki; naizvozvo Jehovha wakakuitira chinhu ichi nhasi.
\v	19	Uye Jehovha achaisawo Israeri pamwe newe muruoko rwevaFirisitia. Zvino mangwana iwe nevanakomana vako muchava kwandiri; Jehovha uchaisawo musasa waIsraeri muruoko rwevaFirisitia.
\v	20	Zvino pakarepo Sauro wakawira pasi neurefu hwake hwose, ndokuvhunduka zvikuru nekuda kwemashoko aSamueri; uye kwaiva kusina simba maari, nokuti waiva asina kudya zvekudya zuva rose neusiku hwose.
\p
\v	21	Zvino mukadzi wakauya kuna Sauro, ndokuona kuti anotambudzika zvikuru, ndokuti kwaari: Tarirai, murandakadzi wenyu wateerera inzwi renyu, ndikaisa mweya wangu muruoko rwangu, uye ndateerera mashoko enyu amataura kwandiri.
\v	22	Zvino ikozvino, imwi teereraiwo henyu inzwi remurandakadzi wenyu, ndigoisa pamberi penyu chimedu chechingwa kuti mudye, kuti pave nesimba mamuri kana moenda nenzira yenyu.
\v	23	Asi wakaramba, ndokuti: Handingadyi. Asi varanda vake pamwe nemukadzi vakamumanikidza. Zvino wakateerera kuinzwi ravo. Zvino wakasimuka pasi ndokugara pamubhedha.
\v	24	Zvino mukadzi waiva nemhuru yakakora mumba; ndokukurumidza ndokuibaya ndokutora upfu ndokukanya ndokubheka chingwa chisina kuviriswa nahwo;
\v	25	ndokuswededza pamberi paSauro nepamberi pevaranda vake. Zvino vakadya ndokusimuka ndokuenda usiku ihwohwo.
\c	29
\s	Dhavhidhi anodzingwa nevaFirisitia pakurwa
\p
\v	1	ZvinovaFirisitia vakaunganidza hondo dzavo dzose paAfeki, asi vaIsraeri vakavaka musasa patsime riri paJezireeri.
\v	2	Zvinomadzishe evaFirisitia aipfuura akaita mazana mazana uye zvuru zvuru, naDhavhidhi nevarume vake vaipfuura shure naAkishi.
\v	3	Zvinomachinda evaFirisitia akati: VaHebheru ava chii? Akishi ndokuti kumachinda evaFirisitia: Uyu haasi Dhavhidhi, muranda waSauro mambo waIsraeri, wanga aneni mazuva ano kana makore ano here? Uye handina kuwana chinhu kwaari kubva pazuva rekuwa kwake kusvika nhasi.
\v	4	Asimachinda evaFirisitia akamutsamwira; machinda evaFirisitia ndokuti kwaari: Dzosera munhu uyu adzokere kunzvimbo yake kwawakamuisa, uye ngaarege kuburuka pamwe nesu kuhondo, kuti asava muvengi wedu muhondo. Nokuti uyu angazviita anodiwa sei kuna ishe wake? Hazvisi nemisoro yevanhu ava here?
\v	5	Uyuhaasi Dhavhidhi wavaibvumirana pamusoro pake mukutamba vachiti: Sauro wakauraya zvuru zvake, asi Dhavhidhi makumi ezvuru ake?
\p
\v	6	ZvinoAkishi wakadana Dhavhidhi ndokuti kwaari:  NaJehovha mupenyu, zvirokwazvo iwe wakarurama, nekubuda kwako nekupinda kwako neni mumusasa kwakanaka pameso angu, nokuti handina kuwana chakaipa kwauri kubva pazuva rawakasvika kwandiri kusvika zuva rino; asi hauna kunaka pameso emadzishe.
\v	7	Naizvozvoikozvino dzokera ugoenda nerugare, kuti urege kuita chakaipa pameso emadzishe evaFirisitia.
\v	8	ZvinoDhavhidhi wakati kuna Akishi: Asi ndaitei? Uye makawanei kumuranda wenyu kubva pazuva randakava pamberi penyu kusvika nhasi, kuti handingaendi ndigonorwa nevavengi vashe wangu mambo?
\v	9	ZvinoAkishi wakapindura ndokuti kuna Dhavhidhi: Ndakaziva kuti wakanaka pameso angu semutumwa waMwari; koga machinda evaFirisitia ati: Haangakwiri nesu kuhondo.
\v	10	Naizvozvo zvino chimuka mangwanani-ngwanani pamwe nevaranda vashe wako vakauya newe; zvino kana mamuka mangwanani-ngwanani kwachena kwamuri, muende.
\v	11	Naizvozvo Dhavhidhi wakamuka mangwanani, iye nevanhu vake, kuenda mangwanani, kuti vadzokere kunyika yevaFirisitia. VaFirisitia ndokukwira kuJezireeri.
\c	3
\s	Jehovha anozviratidza kuna Samueri
\p
\v	1	Zvinomukomana Samueri waishumira Jehovha pamberi paEri. Uye shoko raJehovha raikosha pamazuva iwawo; kwaiva kusina chiratidzo chaibuda pachena.
\p
\v	2	Zvinozvakaitika panguva iyo Eri paaiva arara panzvimbo yake, uye meso ake otanga kuonera madzedzerere, asingagoni kuona,
\v	3	uyemwenje waMwari usati wadzimwa, naSamueri waiva arere patembere yaJehovha, paiva neareka yaMwari;
\v	4	Jehovhandokudana Samueri. Iye ndokuti: Tarirai, ndiri  pano.
\v	5	Zvinowakamhanyira kuna Eri ndokuti: Tarirai, ndiri  pano, nokuti mandidana. Iye ndokuti: Handina kudana, dzokera unorara. Zvino wakaenda ndokurara.
\v	6	ZvinoJehovha wakapamha kudanazve Samueri. Samueri ndokusimuka ndokuenda kuna Eri, ndokuti: Tarirai, ndiri  pano, nokuti mandidana. Asi wakati: Handina kudana, mwanakomana wangu; dzokera unorara.
\v	7	AsiSamueri waiva asati oziva Jehovha, uye shoko raJehovha raiva risati raratidzwa kwaari.
\v	8	ZvinoJehovha wakapamha kudana Samueri rwechitatu. Iye ndokusimuka ndokuenda kuna Eri ndokuti: Tarirai, ndiri  pano, nokuti mandidana. Eri ndokuziva kuti Jehovha anodana mukomana.
\v	9	NaizvozvoEri wakati kuna Samueri: Enda unorara, zvino kuchati kana achikudana, uchati: Taurai Jehovha, nokuti muranda wenyu anonzwa. Naizvozvo Samueri wakaenda akanorara panzvimbo yake.
\v	10	Zvino Jehovha wakauya ndokuzvimisa, ndokudana sepane dzimwe nguva: Samueri, Samueri! Samueri ndokuti: Taurai, nokuti muranda wenyu anonzwa.
\p
\v	11	Jehovha ndokuti kuna Samueri: Tarira, ndinoita chinhu kwaIsraeri chichaungisa nzeve mbiri dzeumwe neumwe achachinzwa.
\v	12	Nezuva iro ndichasimudza kuna Eri zvose zvandakataura pamusoro peimba yake; nditangise ndipedze.
\v	13	Nokuti ndakamuudza kuti ndichatonga imba yake kusvika rinhi narinhi, pamusoro pechitadzo chaanoziva; nokuti vanakomana vake vakazviita chakatukwa, asi iye haana kuvadzivisa.
\v	14	Zvino naizvozvo ndakapika kuimba yaEri, kuti kuipa kweimba yaEri hakungayananiswi nechibairo kana nechipo nekusingaperi.
\p
\v	15	Zvino Samueri wakarara kusvika mangwanani, ndokuzarura mikova yeimba yaJehovha. Asi Samueri wakatya kuzivisa Eri chiratidzo.
\v	16	Zvino Eri wakadana Samueri ndokuti: Samueri, mwanakomana wangu. Iye ndokuti: Tarirai, ndiri  pano.
\v	17	Iye ndokuti: Chinyiko chaakareva kwauri? Usandivanzira hako; Mwari ngaakuitire saizvozvo, arambe achidaro, kana uchindivanzira chinhu pazvinhu zvose zvaakataura kwauri.
\v	18	Zvino Samueri akamuudza zvinhu zvose, uye haana kumuvanzira  chinhu. Iye ndokuti: NdiJehovha, ngaaite zvakanaka pameso ake.
\p
\v	19	Samueri ndokukura; Jehovha ndokuva naye, uye haana kuregera rimwe remashoko ake richiwira pasi.
\v	20	Zvino Israeri wose kubva paDani kusvika paBheeri-Shebha wakaziva kuti Samueri waiva asimbiswa kuva muporofita waJehovha.
\v	21	Zvino Jehovha wakaonekwazve paShiro, nokuti Jehovha wakazviratidza kuna Samueri paShiro neshoko raJehovha.
\c	30
\s	Dhavhidhi anokunda vaAmareki
\p
\v	1	Zvinozvakaitika pakasvika Dhavhidhi nevarume vake paZikiragi nezuva retatu, kuti vaAmareki vaiva vapamba kuchamhembe neZikiragi, ndokurova Zikiragi, ndokuripisa nemoto;
\v	2	vakatapawovakadzi vaiva varimo kubva kumudiki kusvika kumukuru; havana kuuraya munhu, asi vakavatinha, vakaenda nenzira yavo.
\v	3	Dhavhidhinevarume vake pavakasvika paguta, zvino tarira, raiva rapiswa nemoto, nevakadzi vavo nevanakomana vavo nevanasikana vavo vatapwa.
\v	4	Dhavhidhinevanhu vaiva naye ndokusimudza inzwi ravo ndokuchema misodzi kusvika vas isina simba rekuchema.
\v	5	Nevakadzivaviri vaDhavhidhi vaiva vatapwa, Ahinowamu mukadzi muJezireeri naAbhigairi mukadzi waNabhari muKarimeri.
\v	6	ZvinoDhavhidhi wakamanikidzika zvikuru, nokuti vanhu vaiva votaura zvekumutaka nemabwe, nokuti mweya weupenyu wevanhu vose wakavava, murume umwe neumwe pamusoro pevanakomana vake nepamusoro pevanasikana vake; asi Dhavhidhi wakazvisimbisa muna Jehovha Mwari wake.
\v	7	ZvinoDhavhidhi wakati kuna Abhiatari mupristi mwanakomana waAhimereki: Swededza hako kwandiri efodhi. Abhiatari ndokuswededza efodhi kuna Dhavhidhi.
\v	8	Dhavhidhindokubvunza Jehovha achiti: Ndidzingirire shure hondo iyi here? Ndichavabata here? Iye ndokuti kwaari: Dzingirira, nokuti zvirokwazvo ucha vabata, uye ucha vanunura zvekununura.
\v	9	NaizvozvoDhavhidhi wakaenda, iye nevarume mazana matanhatu vanaye, ndokusvika parukova Bhesori, paiva pakagara vakasara.
\v	10	Dhavhidhi ndoku vadzingirira, iye nevarume mazana mana, nokuti varume mazana maviri vakagara, vaiva vaneta kwazvo zvekuti havana kuyambuka rukova Bhesori.
\p
\v	11	Zvino vakawana muEgipita kusango, ndokumuunza kuna Dhavhidhi, ndokumupa zvekudya, iye ndokudya, vakamunwisawo mvura;
\v	12	vakamupawo chimedu chechingwa chemaonde nemasumbu maviri emazambiringa akaomeswa; wakati adya mweya wake ndokudzoka maari, nokuti waiva asina kudya zvekudya kana kunwa mvura mazuva matatu neusiku utatu.
\v	13	Dhavhidhi ndokuti kwaari: Uri waani? Unobvepi? Iye ndokuti: Ndiri jaya reEgipita, muranda kumuAmareki; tenzi wangu wakandisiya, nokuti mazuva matatu ndanga ndichirwara.
\v	14	Isu takapamba kuchamhembe kwevaKereti, nekwaJudha, uye kuchamhembe kwaKarebhi, uye takapisa Zikiragi nemoto.
\v	15	Dhavhidhi ndokuti kwaari: Ungandiburusira kuhondo iyi here? Iye ndokuti: Ndipikirei naMwari kuti hamungandiurayi kana kundipa muruoko rwatenzi wangu. Zvino ndingakuburusirai kuhondo iyi.
\p
\v	16	Wakati amuburusa, tarira, vakapararira pachiso chenyika yose, vachidya uye vachinwa, uye vachitambira zvakapambiwa zvose zvikuru zvavaiva vatora kubva munyika yevaFirisitia uye kubva munyika yaJudha.
\v	17	Dhavhidhi ndokuvarova kubva parubvunzavaeni kusvika madekwani ezuva ravo raitevera; uye hakuna kupukunyuka munhu kwavari, kunze kwemajaya mazana mana akatasva makamera ndokutiza.
\v	18	Dhavhidhi ndokununura zvose vaAmareki zvaiva vatora; uye vakadzi vake vaviri Dhavhidhi wakavanunura.
\v	19	Zvino hakuna kushaikwa  chinhu kwavari kubva kuchidiki kusvika kuchikuru nekusvika kuvanakomana nevanasikana, uye kubva kuzvakapambiwa kusvika kuchipi chavaiva vazvitorera; Dhavhidhi wakadzosa zvose.
\v	20	Zvino Dhavhidhi wakatora zvose makwai nemombe, ndokutinha pamberi pezvipfuwo izvo, ndokuti: Izvi zvakapambiwa zvaDhavhidhi.
\p
\v	21	Zvino Dhavhidhi wakasvika kuvarume vaya mazana maviri vaiva vaneta kwazvo zvekuti havana kutevera Dhavhidhi, vavakati vagare parukova Bhesori. Zvino vakabuda kuchingamidza Dhavhidhi nekuchingamidza vanhu vaiva naye. Dhavhidhi paakaswedera kuvanhu, wakavabvunza upenyu.
\v	22	Zvino vanhu vose vakaipa nevaBheriari pakati pevarume vaiva vaenda naDhavhidhi vakati: Nokuti havana kuenda nesu, hativapi zvezvakapambiwa zvatakanunura, kunze kwemurume umwe neumwe mukadzi wake nevana vake, kuti vavatungamirire vaende.
\v	23	Zvino Dhavhidhi wakati: Hamuiti saizvozvo, hama dzangu, neizvo Jehovha zvaakatipa, uye iye wakatichengeta ndokupa muruoko rwedu hondo yakauya kutirwisa.
\v	24	Nokuti ndiyani achateerera kwamuri panyaya iyi? Nokuti semugove wewakaburukira kuhondo wakadaro mugove weanosara nenhumbi; vachagoverana zvakaenzana.
\v	25	Zvino zvakaitika kubva pazuva iro zvichienda mberi kuti wakachigadza kuva chimiso nemutemo kwaIsraeri kusvika zuva rino.
\p
\v	26	Dhavhidhi paakasvika kuZikiragi, wakatumira zvezvaiva zvapambiwa kuvakuru vekwaJudha kushamwari dzake achiti: Tarirai, ropafadzo yenyu inobva pazvakapambiwa zvevavengi vaJehovha;
\v	27	kune vari muBheteri, nekune vari Ramoti yekuchamhembe, nekune vari muJatiri,
\v	28	nekune vari muAroeri, nekune vari muSifimoti, nekune vari muEshitemowa,
\v	29	nekune vari muRakari, nekune vari kumaguta evaJerameeri, nekune vari pamaguta evaKeni,
\v	30	nekune vari muHorima, nekune vari muBori-Ashani, nekune vari muAtaki,
\v	31	nekune vari muHebhuroni, nekune nzvimbo dzose dzaifamba Dhavhidhi, iye nevarume vake.
\c	31
\s	Kufa kwaSauro nekukundwa kwevaIsraeri paGiribhoa
\p
\v	1	ZvinovaFirisitia vakarwa naIsraeri; varume vaIsraeri ndokutiza pamberi pevaFirisitia, vakawa vafa pagomo reGiribhoa.
\v	2	VaFirisitiandokunamatira pana Sauro nepavanakomana vake. VaFirisitia ndokuuraya Jonatani naAbhinadhabi naMariki-Shua vanakomana vaSauro.
\v	3	Zvinohondo yakaomera Sauro; vafuri ndokumuwana, varume veuta; zvino akarwadziswa zvikuru nevafuri.
\v	4	ZvinoSauro wakati kumutakuri wezvombo zvake: Vhomora munondo wako ugondibaya nawo, zvimwe ava vasina kudzingiswa vangasvika vakandibaya, vakandibata nemutoo wakaipa. Asi mutakuri wezvombo zvake haana kutenda, nokuti wakatya zvikuru. Naizvozvo Sauro wakatora munondo ndokuwira pamusoro pawo.
\v	5	Mutakuriwezvombo zvake paakaona kuti Sauro wafa, naiye wakawira pamusoro pemunondo wake, ndokufa pamwe naye.
\v	6	Saurondokufa, nevanakomana vake vatatu, nemutakuri wezvombo zvake, nevarume vake vose, nezuva iro pamwe chete.
\p
\v	7	Zvinovarume vekwaIsraeri vaiva mhiri kwemupata nevaiva mhiri kwaJoridhani vachiona kuti varume vekwaIsraeri vatiza uye kuti Sauro nevanakomana vake vaiva vafa, vakasiya maguta, vakatiza. VaFirisitia vakasvika vakagara maari.
\v	8	Zvinozvakaitika chifume vaFirisitia pavakasvika kuzokumura vakaurawa, kuti vakawana Sauro nevanakomana vake vatatu vawa mugomo reGiribhoa.
\v	9	Zvinovakagura musoro wake, ndokukumura zvombo zvake, ndokutumira kunyika yevaFirisitia kumativi ose, kuparidza shoko kuimba yezvifananidzo zvavo, nekuvanhu.
\v	10	Zvino vakaisa zvombo zvake muimba yaAshitaroti, vakaroverera chitunha chake pamadziro eBheti-Shani.
\p
\v	11	Vagari veJabheshi-Giriyadhi pavakanzwa vaFirisitia zvavaiva vaitira Sauro,
\v	12	varume vose veumhare vakasimuka, ndokufamba usiku hwose, ndokutora chitunha chaSauro nezvitunha zvevanakomana vake pamadziro eBheti-Shani, ndokuuya kuJabheshi ndokuzvipisirapo.
\v	13	Zvino vakatora mapfupa avo ndokuaviga pazasi pemutamarisiki paJabheshi, ndokutsanya mazuva manomwe.
\c	4
\s	VaFirisitia vanokunda vaIsraeri
\p
\v	1	Zvinoshoko raSamueri rakasvika kuna Israeri wose. Zvino Israeri wakabuda kunorwisana nevaFirisitia pahondo, ndokudzika matende nechepaEbheni-Ezeri. VaFirisitia ndokudzika matende paAfeki.
\v	2	VaFirisitiavakazvirongedzera kurwisa Israeri. Hondo yakati yotandavara, Israeri wakarohwa pamberi pevaFirisitia; uye vakauraya pamudungwe musango varume vanenge zvuru zvina.
\v	3	Vanhuvakati vasvika kumusasa, vakuru vaIsraeri vakati: Jehovha wakatiroverei nhasi pamberi pevaFirisitia? Ngatizvitorerei areka yesungano yaJehovha kubva paShiro; kana ikauya pakati pedu ichatiponesa paruoko rwevavengi vedu.
\v	4	Naizvozvovanhu vakatuma  nhume kuShiro kuti vanotorapo areka yesungano yaJehovha wehondo, igere pamakerubhi; uye vanakomana vaviri vaEri Hofini naPinehasi vaiva varipo neareka yesungano yaMwari.
\v	5	Zvinozvakaitika pakusvika kweareka yesungano yaJehovha pamusasa, kuti Israeri wose wakapururudza nemupururu mukuru, nyika ndokutinhira.
\v	6	ZvinovaFirisitia vachinzwa inzwi remupururu ndokuti: Inzwi iri remupururu mukuru mumusasa wevaHebheru chii? Zvino vakaziva kuti areka yaJehovha yasvika kumusasa.
\v	7	VaFirisitiandokutya, nokuti vakati: Mwari wasvika kumusasa. Ndokuti: Tine nhamo! Nokuti chinhu chakadai hachina kuvapo zuro  namarimwezuro.
\v	8	Tinenhamo! Ndiani achatinunura paruoko rwevaMwari ava vane simba? Ava ndivaMwari vakarova vaEgipita nematambudziko ose murenje.
\v	9	Simbai,muve sevarume, imwi vaFirisitia, zvimwe mungashandira vaHebheru, sezvavakakushandirai. Naizvozvo ivai sevarume, murwe.
\v	10	Zvino vaFirisitia vakarwa, Israeri ndokurohwa; zvino vakatiza, umwe neumwe kumatende ake. Kukavapowo kuurawa kukuru kwazvo, nokuti kwakawa kwaIsraeri zvuru makumi matatu vaifamba nemakumbo.
\v	11	Areka yaMwari ndokutorwa, uye vanakomana vaviri vaEri, Hofini naPinehasi, vakafa.
\s	Kufa kwaEri
\p
\v	12	Zvino murume wekwaBhenjamini wakamhanya kubva mumudungwe ndokusvika paShiro nezuva iroro, uye nguvo dzake  dzaiva dzakabvarurwa, uye maiva nevhu mumusoro wake.
\v	13	Paakasvika, tarira, Eri wakagara pachigaro kurutivi rwenzira akatarira, nokuti moyo wake waibvundira areka yaMwari. Murume uyu wakati apinda muguta ku zvitaura, guta rose rikachema.
\v	14	Eri paakanzwa ruzha rwekuchema, wakati: Ruzhai rwebopoto iri? Murume ndokupinda achikurumidza, ndokuudza Eri.
\v	15	Zvino Eri waiva ava wemakore makumi mapfumbamwe nemasere, uye meso ake aiva amira, kuti waiva asingagoni kuona.
\v	16	Murume ndokuti kuna Eri: Ndini ndabva kumudungwe, uye ini ndatiza nhasi kubva kumudungwe. Iye ndokuti: Inyaya yei, mwanakomana wangu?
\v	17	Zvino wakauya neshoko wakati: Israeri watiza pamberi pevaFirisitia; uye kwava nekuurayiwa kukuru pavanhu; uye vanakomana venyu vaviri Hofini naPinehasi vafawo; uye areka yaMwari yatorwa.
\v	18	Zvino zvakaitika, paakataura zveareka yaMwari, kuti wakawa pachigaro negotsi kurutivi rwesuwo ndokuvhunika mutsipa wake ndokufa; nokuti munhu uyu waiva akwegura, orema. Zvino waiva atonga Israeri makore makumi mana.
\p
\v	19	Zvino muroora wake mukadzi waPinehasi waiva nemimba, oda kupona; paakanzwa mashoko kuti areka yaMwari yatorwa, uye kuti vatezvara vake nemurume wake vafa, wakafugama ndokupona, nokuti wakasvikirwa nekurwadziwa nemimba.
\v	20	Zvino panenge panguva yekufa kwake vakadzi vaiva vamire naye vakati: Usatya, nokuti wapona mwana mukomana. Asi haana kupindura uye haana kuzviisa mumoyo make.
\v	21	Zvino wakatumidza mukomana  kuti Ikabhodhi, achiti: Kubwinya kwabviswa kuna Israeri; nokuti areka yaMwari yakatorwa, uye nekuda kwavatezvara vake nemurume wake.
\v	22	Zvino wakati: Kubwinya kwabviswa kuna Israeri; nokuti areka yaMwari yatorwa.
\c	5
\s	Areka yaJehovha panyika yevaFirisitia
\p
\v	1	ZvinovaFirisitia vakatora areka yaMwari, ndokubva nayo paEbheni-Ezeri ndokuiuisa paAshidhodhi.
\v	2	ZvinovaFirisitia vakatora areka yaMwari ndokuipinza mumba maDhagoni, ndokuiisa pana Dhagoni.
\v	3	VaAshidhodhivakati vachimuka mangwanani-ngwanani, tarira, Dhagoni wawira pasi nechiso chake pamberi peareka yaJehovha. Zvino vakatora Dhagoni ndokumuisazve panzvimbo yake.
\v	4	Mangwanavakati vachimuka mangwanani-ngwanani, tarira, Dhagoni wawira pasi nechiso chake pamberi peareka yaJehovha; nemusoro waDhagoni nezvanza zviri zviviri zvemaoko ake zvaiva zvavhuniwa pachikumbaridzo;  muviri waDhagoni wega wakasara paari.
\v	5	Naizvozvovapristi vaDhagoni nevose vanopinda mumba maDhagoni havatsiki pachikumbaridzo chaDhagoni paAshidhodhi kusvika nhasi.
\p
\v	6	Asiruoko rwaJehovha rwakarema pamusoro pevaAshidhodhi, iye ndokuvaparadza, ndokuvarova nemamota, Ashidhodhi nemuganhu wayo.
\v	7	VanhuveAshidhodhi vakati vachiona kuti zvakadaro vakati: Areka yaMwari waIsraeri haingagari pakati pedu; nokuti ruoko rwake rwunorema pamusoro pedu uye pamusoro paDhagoni mwari wedu.
\v	8	Naizvozvovakatuma  nhume ndokuunganidza kwavari machinda ose evaFirisitia, ndokuti: Tichaitei kuareka yaMwari waIsraeri? Zvino vakati: Areka yaMwari waIsraeri ngaipote iende kuGati. Zvino vakapotesa areka yaMwari waIsraeri  ikoko.
\v	9	Zvinovakati vaipotesa, ruoko rwaJehovha rwakarwisa guta nechakaipa chikuru kwazvo. Zvino wakarova varume veguta, kubva kumudiki kusvikawo kumukuru, zvino kwakaputika mamota kwavari.
\p
\v	10	Zvino vakatumira areka yaMwari kuEkironi. Zvino zvakaitika areka yaMwari payakasvika paEkironi kuti VaEkironi vakachema vachiti: Vakapotedza kuunza areka yaMwari waIsraeri kwandiri kundiuraya  ini nevanhu vangu.
\v	11	Naizvozvo vakatuma  nhume ndokuunganidza machinda ose evaFirisitia, ndokuti: Tumai areka yaMwari waIsraeri, kuti idzokere kunzvimbo yayo, kuti irege kundiuraya  ini nevanhu vangu. Nokuti kwaiva nedambudziko rerufu paguta rese; ruoko rwaMwari rwairema kwazvo ipapo.
\v	12	Zvino vanhu vasina kufa vakarohwa nemamota; kuchema kweguta ndokukwira kumatenga.
\c	6
\s	Areka inodzoswa kuvaIsraeri
\p
\v	1	Zvinoareka yaJehovha yakava munyika yevaFirisitia mwedzi minomwe.
\v	2	VaFirisitiandokudana vapristi nevavuki vachiti: Tichaitei kuareka yaJehovha? Tizivisei kuti tichaituma nei kunzvimbo yayo.
\v	3	Zvinovakati: Kana muchitumira areka yaMwari waIsraeri, musaitumira isina chinhu; asi muchadzosera zvekudzosera kwaari chipo chemhosva; ipapo muchaporeswa; zvino zvichazikanwa kwamuri kuti sei ruoko rwake rwusingabvi kubva kwamuri.
\v	4	Zvinovakati: Chii chipo chemhosva chatichadzosera kwaari? Zvino vakati: Mamota mashanu egoridhe, nemakonzo mashanu egoridhe,  zvichienderana neuwandu hwemachinda evaFirisitia; nokuti kwaiva nedambudziko rimwe kwamuri mose nekumachinda enyu.
\v	5	Naizvozvomuchaita mifananidzo yemamota enyu nemifananidzo yemakonzo enyu anotadzira nyika, zvino muchapa rumbidzo kuna Mwari waIsraeri; zvimwe ucharerusa ruoko rwake kubva pamusoro penyu, nekubva pamusoro pavamwari venyu, nekubva pamusoro penyika yenyu.
\v	6	Naizvozvomuchanoomeserei moyo wenyu sevaEgipita naFarao vakaomesa moyo wavo? Shure kwekunge aita zvinorwadza kwavari, havana kuvarega here kuti vaende, ivo ndokuenda?
\v	7	Zvinoikozvino, torai mugadzire ngoro itsva imwe nemhou mbiri dzinoyamwisa pasina kuuya joko pamusoro padzo, mugosunga mhou pangoro, mugodzosesa mhuru dzadzo kumba dzibve shure kwadzo.
\v	8	Zvinotorai areka yaJehovha mugoiisa pangoro; nemidziyo yegoridhe zvamadzosera kwaari zvive chipo chemhosva, mudziise mubhokisi parutivi rwayo, mugoituma iende.
\v	9	Muonekana ichikwira nenzira yemuganhu wayo unoenda kuBheti-Shemeshi, ndiye wakatiitira njodzi huru iyi; asi kana isingadaro, tichaziva kuti harusi ruoko rwake rwakatirova; inongova njodzi yatiwira.
\p
\v	10	Zvino varume vakaita saizvozvo; ndokutora mhou mbiri dzaiyamwisa, ndokudzisunga pangoro, ndokupfigira mhuru dzadzo kumusha.
\v	11	Zvino vakaisa areka yaJehovha pamusoro pengoro, nebhokisi, nemakonzo egoridhe, nemifananidzo yemamota avo.
\v	12	Zvino mhou dzakarurama panzira, nenzira yeBheti-Shemeshi, dzikafamba nenzira huru imwe, dzikaenda dzichikuma; uye hadzina kutsaukira kurudyi kana kuruboshwe; madzishe evaFirisitia ndokudzitevera kusvika kumuganhu weBheti-Shemeshi.
\v	13	Zvino veBheti-Shemeshi vaiva vachicheka goho regorosi mumupata; pavakasimudza meso avo ndokuona areka, zvino vakafara ku iona.
\v	14	Zvino ngoro yakasvika pamunda waJoshua muBheti-Shemeshi ndokumirapo; zvino paiva nebwe guru; zvino vakatsemura matanda engoro, vakapa mhou ndokuva chipo chinopiswa kuna Jehovha.
\v	15	Zvino vaRevhi vakaburusa areka yaJehovha, nebhokisi raiva nayo, maiva nemidziyo yegoridhe, ndokuisa pabwe guru; varume veBheti-Shemeshi ndokupa zvipo zvinopiswa nekubaira zvibairo nezuva iroro kuna Jehovha.
\v	16	Madzishe mashanu evaFirisitia akati aona  izvozvo, akadzokera Ekironi nezuva iroro.
\p
\v	17	Zvino awa mamota anoputika egoridhe vaFirisitia avakadzosera kuva chipo chemhosva kuna Jehovha; reAshidhodhi rimwe, reGaza rimwe, reAshikeroni rimwe, reGati rimwe, reEkironi rimwe;
\v	18	nemakonzo egoridhe  aienderana neuwandu hwemaguta ose evaFirisitia emachinda mashanu, kubva kuguta rakashoshewa kusvika kumisha midiki yekuruwa, kusvikawo ku bwe guru Abheri ravakaisa areka yaJehovha pamusoro paro, kusvika nhasi, pamunda waJoshua muBheti-Shemeshi.
\p
\v	19	Zvino wakarova  vamwe pavarume veBheti-Shemeshi, nokuti vaiva vatarira mukati meareka yaJehovha; akarovawo varume zvuru makumi mashanu nemakumi manomwe pavanhu. Zvino vanhu vakachema nokuti Jehovha wakarova pakati pevanhu nekurova kukuru.
\v	20	Zvino varume veBheti-Shemeshi vakati: Ndiani anogona kumira pamberi paJehovha, Mwari uyu mutsvene? Uye achakwira kuna ani achibva kwatiri?
\p
\v	21	Ipapo vakatuma nhume kuvagari veKiriati-Jearimi vachiti: VaFirisitia vadzosa areka yaJehovha; burukai muikwidze kwamuri.
\c	7
\p
\v	1	Zvinovarume veKiriati-Jearimi vakauya ndokukwidza areka yaJehovha, ndokuiunza mumba maAbhinadhabhu pachikomo. Zvino vakaita mutsvene Eriazari mwanakomana wake kuti achengete areka yaJehovha.
\s	VaFirisitia vanokundwa paMizipa
\p
\v	2	Zvinozvakaitika kubva pazuva areka rayakagara paKiriati-Jearimi, kuti mazuva akawanda, nokuti akava makore makumi maviri; imba yose yaIsraeri ndokuchema ichitevera Jehovha.
\p
\v	3	ZvinoSamueri wakataura kuimba yose yaIsraeri achiti: Kana mukadzokera kuna Jehovha nemoyo wenyu wose, bvisai vamwari vevatorwa pakati penyu uye vaAshitaroti, mururamisire moyo wenyu kuna Jehovha, mumushumire iye ega; zvino achakununurai paruoko rwevaFirisitia.
\v	4	Zvinovana vaIsraeri vakabvisa vana Bhaari nevaAshitaroti, ndokushumira Jehovha ega.
\p
\v	5	ZvinoSamueri wakati: Unganidzai Israeri wose paMizipa, zvino ndichakunyengetererai kuna Jehovha.
\v	6	Zvinovakaungana paMizipa, ndokuchera mvura ndokudururira pamberi paJehovha, ndokutsanya nezuva iroro, ndokuti ipapo: Takatadzira Jehovha. Samueri ndokutonga vana vaIsraeri paMizipa.
\p
\v	7	VaFirisitiavakati vanzwa kuti vana vaIsraeri vaiva vaungana paMizipa, madzishe evaFirisitia akakwira kurwisa Israeri. Vana vaIsraeri pavakanzwa, vakatya vaFirisitia.
\v	8	Zvinovana vaIsraeri vakati kuna Samueri: Musanyarara kutichemera kuna Jehovha Mwari wedu, kuti atiponese paruoko rwevaFirisitia.
\v	9	ZvinoSamueri wakatora gwayana rinoyamwa ndoku ripa rose kuna Jehovha kuva chipo chinopiswa. Samueri ndokuchema kuna Jehovha pamusoro paIsraeri; Jehovha ndokumupindura.
\v	10	Samueri wakati achapa chipo chinopiswa, vaFirisitia vakaswedera kuhondo kurwisa Israeri; asi Jehovha wakatinhira nemutinhiro mukuru pamusoro pevaFirisitia nezuva iroro, ndokuvavhiringidza; zvino vakarohwa pamberi paIsraeri.
\v	11	Zvino varume vaIsraeri vakabuda kubva paMizipa, ndokudzingirira vaFirisitia, ndokuvarova kusvika pazasi peBhetikari.
\v	12	Zvino Samueri wakatora ibwe ndokuisa pakati peMizipa neSheni, ndokutumidza zita raro Ebheni-Ezeri, ndokuti: Kusvika pano Jehovha wakatibatsira.
\p
\v	13	Naizvozvo vaFirisitia vakawisirwa pasi vakasazouyazve mumuganhu waIsraeri. Zvino ruoko rwaJehovha rwakarwisa vaFirisitia mazuva ose aSamueri.
\v	14	Nemaguta vaFirisitia avaiva vatorera Israeri akadzoserwa kuna Israeri, kubva paEkironi kusvikawo paGati; nemiganhu yavo Israeri wakanunura kubva muruoko rwevaFirisitia. Zvino kwakava nerugare pakati pevaIsraeri nevaAmori.
\p
\v	15	Zvino Samueri wakatonga Israeri mazuva ose eupenyu hwake.
\v	16	Zvino waienda gore negore kupotedza Bheteri neGirigari neMizipa, ndokutonga Israeri panzvimbo idzo dzose.
\v	17	Nekudzokera kwake kwaiva kuRama, nokuti imba yake yaiva ipapo, uye ipapo waitonga Israeri; uye wakavakira Jehovha aritari ipapo.
\c	8
\s	Vana vaIsraeri vanoda mambo
\p
\v	1	Zvinozvakaitika Samueri paaiva akwegura kuti wakaisa vanakomana vake  kuti vave vatongi pamusoro paIsraeri.
\v	2	Zvinozita remwanakomana wake wedangwe raiva Joweri, nezita rewechipiri wake Abhija; vaiva vatongi paBheeri-Shebha.
\v	3	Asivanakomana vake havana kufamba munzira dzake, asi vakatsaukira kumubairo wakaipa, vakagamuchira fufuro, nekutsausa mutongo.
\p
\v	4	Zvinovakuru vose vaIsraeri vakaungana ndokuuya kuna Samueri paRama,
\v	5	ndokutikwaari: Tarirai, imwi makwegura, uye vanakomana venyu havafambi munzira dzenyu; naizvozvo tiisirei mambo kuti atitonge se zvakaita ndudzi dzose.
\p
\v	6	Asichinhu ichi chaiva chakaipa pameso aSamueri pavaiti: Tipei mambo kutitonga. Samueri ndokunyengetera kuna Jehovha.
\v	7	Jehovhandokuti kuna Samueri: Teerera kuinzwi revanhu pazvose zvavanoreva kwauri; nokuti iwe havana kukuramba, asi ini vakandiramba kuti ndirege kutonga pamusoro pavo.
\v	8	Zvichienderananemabasa ose avakaita kubva pazuva randakavakwidza kubva muEgipita kusvikawo pazuva rino, ravakandisiya naro ndokushumira vamwe vamwari, vakaita saizvozvowo kwauri.
\v	9	Naizvozvoikozvino teerera kuinzwi ravo; asi kana uchivapupurira kwazvo, uvazivise nzira yamambo achatonga pamusoro pavo.
\p
\v	10	Zvino Samueri wakataura mashoko ose aJehovha kuvanhu vaimukumbira mambo.
\v	11	Iye ndokuti: Iyi ichava nzira yamambo achatonga pamusoro penyu: Achatora vanakomana venyu, agozviisira ivo pangoro yake nepavatasvi vake vemabhiza, vagomhanya pamberi pengoro yake.
\v	12	Uye achazviisira ivo vave misoro yezvuru nemisoro yemakumi mashanu, nekurima minda yake, uye kukohwa goho rake, nekuita zvombo zvake zvehondo, nezvombo zvengoro dzake.
\v	13	Zvino achatora vanasikana venyu vave vagadziri vezvinonhuhwira, nevabiki, uye vabiki vezvingwa.
\v	14	Zvino achatora minda yenyu neminda yenyu yemizambiringa neminda yenyu yemiorivhi yakanakisisa, ndokupa varanda vake.
\v	15	Achatorawo chegumi chembeu yenyu necheminda yenyu yemizambiringa ndokupa kuvatenwa vake nekuvaranda vake.
\v	16	Zvino achatora varandarume venyu nevarandakadzi venyu nemajaya enyu akanakisisa nembongoro dzenyu, ndokuisa pabasa rake.
\v	17	Achatora chegumi chemapoka enyu  emakwai; nemwi muchava varanda vake.
\v	18	Zvino muchachema nezuva iro nekuda kwamambo wenyu wamuchazvisarudzira; asi Jehovha haangakupindurii nezuva iro.
\p
\v	19	Asi vanhu vakaramba kuteerera kuinzwi raSamueri, ndokuti: Kwete, asi pachava namambo pamusoro pedu;
\v	20	kuti nesu tive semarudzi ese; uye mambo wedu achatitonga, agobuda mberi kwedu, nekurwa hondo dzedu.
\v	21	Samueri ndokunzwa mashoko ose evanhu, ndokuarondedzera munzeve dzaJehovha.
\v	22	Zvino Jehovha wakati kuna Samueri: Teerera kuinzwi ravo, ugovaisira mambo. Samueri ndokuti kuvarume vaIsraeri: Endai, umwe neumwe kuguta rake.
\c	9
\s	Sauro anozodzwa naSamueri
\p
\v	1	Zvinokwaiva nemurume waBhenjamini, wezita rake raiva Kishi, mwanakomana waAbhieri, mwanakomana waZerori, mwanakomana waBhekorati, mwanakomana waAfia, muBhenjamini, murume wesimba neumhare.
\v	2	Zvinowaiva nemwanakomana, wezita rake raiva Sauro, uye jaya rakanaka; kwaiva kusina munhu pakati pevana vaIsraeri wakanaka kumukunda; kubva pamafudzi ake zvichikwira waiva akareba kupfuura vanhu vose.
\v	3	Zvinombongoro hadzi dzaKishi baba vaSauro dzakarasika. Kishi ndokuti kuna Sauro mwanakomana wake: Tora hako pamwe newe umwe wevaranda, ugosimuka uende unotsvaka mbongoro hadzi.
\v	4	Zvinowakagura nemugomo raEfuremu, ndokugura nemunyika yeSharisha, asi havana kudziwana. Vakagura nemunyika yeShaarimu, asi dzaiva dzisiko. Zvino wakagura nemunyika yaBhenjamini, asi havana kudziwana.
\v	5	Ivovasvika kunyika yeZufi, Sauro ndokuti kumuranda wake waiva naye: Uya tidzokere; zvimwe baba vangu vangasiya mbongoro hadzi vakashungurudzikira isu.
\v	6	Iyendokuti kwaari: Tarirai henyu, mune munhu waMwari muguta rino, uye munhu anokudzwa; zvose zvaanotaura zvinoitika zvirokwazvo. Ikozvino hendei ikoko, zvimwe angatiudza nzira yedu yatingafamba nayo.
\v	7	ZvinoSauro wakati kumuranda wake: Asi tarira, kana tichienda, tichamuvigirei munhu uyo? Nokuti chingwa hachisisimo mumidziyo yedu; uye hapana chipo chekuunza kumunhu waMwari. Tinei?
\v	8	Murandandokupindurazve kuna Sauro ndokuti: Tarirai, kwawanikwa muruoko rwangu chechina cheshekeri resirivha; zvino ndichapa munhu waMwari kuti atiudze nzira yedu.
\v	9	(KarekwaIsraeri kana munhu achinobvunza Mwari, waitaura seizvi: Uyai tiende kumuvoni; nokuti uyo ari muporofita nhasi kutanga waidaidzwa  kuti muvoni).
\v	10	Zvino Sauro wakati kumuranda wake: Shoko rako rakanaka, uya tiende. Naizvozvo vakaenda kuguta kwaiva nemunhu waMwari.
\p
\v	11	Vakakwira nepamukwidza weguta, ivo ndokuwana vasikana vachibuda kunochera mvura, ndokuti kwavari: Muvoni ari pano here?
\v	12	Zvino vakavapindura ndokuti: Aripo, tarirai ari pamberi penyu; kurumidzai ikozvino, nokuti wasvika muguta nhasi; nokuti vanhu vane chibairo nhasi panzvimbo yakakwirira.
\v	13	Pamunongopinda muguta, muchamuwana pakarepo asati akwira kunzvimbo yakakwirira kunodya; nokuti vanhu havangadyi kusvika asvika, nokuti ndiye anoropafadza chibairo; pashure vakakokwa vanodya. Naizvozvo kwirai zvino, nokuti muchamuwana iye nenguva inenge ino.
\v	14	Zvino vakakwira kuguta; pakupinda kwavo muguta, tarira, Samueri wakabuda kuvachingamidza kuti akwire kunzvimbo yakakwirira.
\p
\v	15	Zvino Jehovha waiva aratidza munzeve yaSamueri zuva rimwe rakatangira kusvika kwaSauro, achiti:
\v	16	Mangwana nenguva inenge ino ndichatuma kwauri munhu anobva kunyika yaBhenjamini; zvino iwe uchamuzodza kuva mutungamiriri pamusoro pevanhu vangu Israeri, kuti aponese vanhu vangu kubva muruoko rwevaFirisitia; nokuti ndakatarira vanhu vangu, nokuti kuchema kwavo kwakasvika kwandiri.
\v	17	Samueri wakati achiona Sauro, Jehovha wakamupindura: Tarira munhu wandakataura nezvake kwauri. Uyu achatonga pamusoro pevanhu vangu.
\v	18	Zvino Sauro wakaswedera kuna Samueri pakati pesuwo ndokuti: Ndiudzeiwo, imba yemuvoni iripi?
\v	19	Samueri ndokupindura Sauro ndokuti: Ndini muvoni; kwira mberi kwangu uende panzvimbo yakakwirira, nokuti muchadya neni nhasi; zvino mangwana ndichakurega uende, uye ndichakuudza zvose zviri pamoyo pako.
\v	20	Zvino kana dziri mbongoro hadzi dzako dzarasika kwauri nhasi  ava mazuva matatu, usaisa moyo wako padziri, nokuti dzawanikwa. Asi zviri kuna ani zvishuvo zvose zvaIsraeri? Hazvisi kwauri nekuimba yose yababa vako here?
\v	21	Sauro ndokupindura ndokuti: Handisi muBhenjamini werudikisa rwemarudzi aIsraeri here? Uye mhuri yangu idiki kumhuri dzose dzemarudzi aBhenjamini? Munotaurirei saizvozvo kwandiri?
\v	22	Zvino Samueri wakatora Sauro nemuranda wake, ndokuvapinza muimba, ndokuvapa nzvimbo pamusoro pevakakokwa, ivo vainge vanhu makumi matatu.
\v	23	Zvino Samueri wakati kumubiki: Unza mugove wandakakupa, wandakareva kwauri  ndichiti: Uise kwauri.
\v	24	Zvino mubiki wakasimudza chidzva nezvaiva pachiri ndokuisa pamberi paSauro.  Samueri ndokuti: Tarira, chakasara, chiise pamberi pako, idya, nokuti chakaisirwa iwe kusvika nguva ino yakatarwa; zvandati: Ndakoka vanhu. Sauro ndokudya naSamueri nezuva iroro.
\p
\v	25	Vakati vaburuka panzvimbo yakakwirira kupinda muguta, iye wakataura naSauro padenga reimba.
\v	26	Zvino vakamuka mangwanani. Zvino zvakaitika anenge mambakwedza, kuti Samueri wakadana Sauro padenga reimba achiti: Simuka kuti ndikurege uende. Sauro ndokusimuka, zvino vakabuda vari vaviri, iye naSamueri, vakabuda panze.
\v	27	Vakati voburuka pamugumo weguta, Samueri ndokuti kuna Sauro: Udza muranda apfuurire mberi kwedu (iye ndokupfuurira); asi iwe mira nhasi, kuti ndikunzwise shoko raMwari.
