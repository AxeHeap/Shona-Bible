\b	Zvirevo
\c	1
\s	Basa rezvirevo
\p
\v	1	ZvirevozvaSoromoni, mwanakomana waDhavhidhi, mambo waIsraeri;
\v	2	kuzivauchenjeri nekurairirwa; kunzwisisa mashoko enjere;
\v	3	kugamuchirakurairwa kweuchenjeri, kururama, nemutongo, nekuenzanisira;
\v	4	kupavasina ruzivo uchenjeri, zivo nekungwara kujaya.
\v	5	Wakachenjeraachanzwa agowedzera kudzidza; newenjere achawana mazano;
\v	6	kunzwisisachirevo nedudziro, mashoko evakachenjera nezvirabwe zvavo.
\s	Mazano kumajaya
\p
\v	7	KutyaJehovha ndiko kuvamba kweruzivo; mapenzi anozvidza uchenjeri nekurairirwa.
\v	8	Mwanakomanawangu, inzwa kurairira kwababa vako; uye usasiya murairo wamai vako.
\v	9	Nokutizvichava chishongo chakanaka pamusoro wako, neuketani pamutsipa pako.
\p
\v	10	Mwanakomana wangu, kana vatadzi vachikukwezva, usatenda.
\v	11	Kana vachiti: Hande nesu, ngativandire ropa. Ngativandire vasina mhosva pasina mhaka.
\v	12	Ngativamedze vari vapenyu seguva, uye vari vakukutu saivo vanoburukira kugomba.
\v	13	Tichawana fuma yose inokosha; tichazadza dzimba dzedu nezvakapambiwa.
\v	14	Kanda mujenya wako pakati pedu; tose tichava nechikwama chimwe.
\v	15	Mwanakomana wangu, usafamba mumugwagwa pamwe navo; dzora rutsoka rwako pagwara ravo.
\v	16	Nokuti tsoka dzavo dzinomhanyira kuchakaipa; uye vanokurumidza kuteura ropa.
\v	17	Zvirokwazvo mumbure unodzikirwa pasina kushiri dzemarudzi ose dzichizviona.
\v	18	Zvino ivo vanovandira ropa ravo  vamene; vanozvivandira upenyu hwavo.
\v	19	Dzakadaro nzira dzeumwe neumwe anowana mubereko nekupamba; dzinotora upenyu hwevaridzi vadzo.
\s	Uchenjeri hunodanidzira
\p
\v	20	Uchenjeri ukuru hunodanidzira panze; hunobudisa inzwi rahwo panhandare.
\v	21	Hunodana panzvimbo dzinokosha dzekuungana; pamukova wemasuwo, paguta hunotaura mashoko ahwo,  huchiti:
\v	22	Kusvika rinhi, imwi vasina ruzivo, muchida kusava neruzivo, nevaseki vachifara mukuseka kwavo, uye mapenzi achivenga ruzivo?
\v	23	Dzokerai pakutsiura kwangu; tarirai, ndichadururira mweya wangu kwamuri; ndichakuzivisai mashoko angu.
\p
\v	24	Nokuti ndakadana, asi makaramba; ndakatandavadza ruoko rwangu, asi hakuna wakava nehanya;
\v	25	asi makazvidza zano rangu rose, uye hamuna kubvuma kutsiura kwangu;
\v	26	iniwo ndichaseka padambudziko renyu; ndichanyomba pakusvika kwekutya kwenyu.
\v	27	Pakusvika kwekutya kwenyu sedutu remhepo, nedambudziko renyu risvike sechamupupuri; kana pamuri pachisvika marwadzo nekushungurudzika;
\v	28	ipapo vachandidana asi handipinduri; vachanditsvaka kwazvo asi havangandiwani;
\v	29	nekuda kwekuti vakavenga ruzivo; nekutya Jehovha havana kusarudza.
\v	30	Havana kubvuma zano rangu; vakazvidza kutsiura kwangu kose.
\v	31	Zvino vachadya zvezvibereko zvenzira yavo, uye vachagutiswa nemazano avo.
\v	32	Nokuti kudzokera kwevasina ruzivo kuchavauraya, uye kugadzikana kwemapenzi kuchavaparadza.
\v	33	Asi anonditeerera achagara akachengetedzeka, achagadzikana pakutya chakaipa.
\c	10
\s	Zvirevo zvaSoromoni
\p
\v	1	ZvirevozvaSoromoni.
\p	Mwanakomana wakachenjera anofadza baba; asi mwanakomana benzi marwadzo kuna mai vake.
\p
\v	2	Fumazhinji yezvakaipa haibatsiri; asi kururama kunonunura parufu.
\p
\v	3	Jehovhahaaregi mweya weupenyu wewakarurama uchiva nenzara; asi anosundidzira chishuvo chevakaipa.
\p
\v	4	Anoshanda neruoko rwakaremberera anova murombo; asi ruoko rwevanoshingaira rwunofumisa.
\p
\v	5	Anounganidzamuzhizha mwanakomana wakachenjera;  asi anorara mukukohwa mwanakomana anonyadzisa.
\p
\v	6	Maropafadzoari mumusoro mevakarurama; asi muromo wevakaipa unovanza kumanikidza.
\p
\v	7	Kurangarirwakwewakarurama ndekweropafadzo; asi zita rewakaipa richaora.
\p
\v	8	Anemoyo wakachenjera anogamuchira mirairo; asi benzi pamiromo richawisirwa pasi.
\p
\v	9	Anofambamuchokwadi anofamba akachengeteka; asi anotsaudzira nzira dzake achazikanwa.
\p
\v	10	Anochonya ziso anouisa dambudziko; uye benzi pamiromo richawisirwa pasi.
\p
\v	11	Muromo wewakarurama chitubu cheupenyu; asi muromo wewakaipa unovanza kumanikidza.
\p
\v	12	Mbengo dzinomutsa gakava; asi rudo runofukidza zvitadzo zvose.
\p
\v	13	Pamiromo yeane njere panowanikwa uchenjeri; asi shamhu pamusana weanoshaiwa njere.
\p
\v	14	Vakachenjera vanozvichengetera ruzivo; asi muromo webenzi uri pedo nekuparadzwa.
\p
\v	15	Fuma yemufumi iguta rake rakasimba; kuparara kwevarombo urombo hwavo.
\p
\v	16	Basa rewakarurama ndereupenyu; zvinobudiswa newakaipa ndezvechivi.
\p
\v	17	Anoteerera kurairirwa  ari panzira yeupenyu; asi anosiya kutsiurwa anotsausa.
\p
\v	18	Anovanza kuvenga  ndewemiromo yenhema; neanobudisa guhwa ibenzi.
\p
\v	19	Pauwandu hwemashoko kudarika hakudereri; asi anodzora miromo yake ane uchenjeri.
\p
\v	20	Rurimi rwewakarurama isirivha yakasarudzwa; moyo wevakaipa wakaita sechinhu chidiki.
\p
\v	21	Miromo yewakarurama inofunda vazhinji; asi mapenzi anofa nekushaiwa ruzivo.
\p
\v	22	Ropafadzo yaJehovha ndiyo inofumisa; uye haiwedzeri dambudziko kwahwuri.
\p
\v	23	Kubenzi kuita zvakaipa kwakaita sekutamba; hwakadaro uchenjeri kumunhu wekunzwisisa.
\p
\v	24	Izvo wakaipa zvaanotya zvichamusvikira; asi chishuvo chewakarurama chichapiwa.
\p
\v	25	Sekupfuura kwechamupupuri, wakadaro wakaipa haapo; asi wakarurama inheyo yekusingaperi.
\p
\v	26	Sevhininga pamazino, uye seutsi pameso, wakadaro ari simbe kune vanomutuma.
\p
\v	27	Kutya Jehovha kunowedzera mazuva; asi makore evakaipa achapfupiswa.
\p
\v	28	Tariro yevakarurama mufaro; asi tarisiro yevakaipa ichaparara.
\p
\v	29	Nzira yaJehovha inhare kune wakarurama; asi kuparara kuvaiti vezvakaipa.
\p
\v	30	Wakarurama haazununguswi nekusingaperi; asi vakaipa havangagari  panyika.
\p
\v	31	Muromo wewakarurama unobudisa uchenjeri; asi rurimi rwekutsauka kukuru rwuchagurwa.
\p
\v	32	Miromo yewakarurama inoziva chinhu chinofadza; asi muromo wewakaipa  unoziva zvitadzo.
\c	11
\p
\v	1	Chiyerochinonyengedzera chinyangadzo kuna Jehovha; asi dombo rekuyera rakakwana mufaro wake.
\p
\v	2	Kana kuzvikudza kuchisvika kunosvika nenyadzi; asi kune vanozvininipisa kune uchenjeri.
\p
\v	3	Uchokwadihwewakarurama hunovatungamirira; asi kutsauka kwevanyengeri kuchavaparadza.
\p
\v	4	Fumahaibatsiri nezuva rehasha; asi kururama kunonunura parufu.
\p
\v	5	Kururamakwevakakwana kunoruramisa nzira yake; asi wakaipa anowa nekuipa kwake.
\p
\v	6	Kururamakwevari pachokwadi kunovanunura; asi vanonyengedzera vachabatwa muchishuvo  chavo.
\p
\v	7	Kanamunhu wakaipa achifa, tariro  yake inoparara; uye tarisiro yevane simba inoparadzwa.
\p
\v	8	Wakaruramaanonunurwa pakutambudzika; asi wakaipa anopinda pachinzvimbo chake.
\p
\v	9	Nemuromomunyepedzeri anoparadza wekwake; asi neruzivo vakarurama vachanunurwa.
\p
\v	10	Nebudiriro yevakarurama guta rinofara; uye pakuparara kwevakaipa kune mufaro.
\p
\v	11	Neropafadzo yevakarurama guta rinokudzwa; asi nemuromo wevakaipa rinoputswa.
\p
\v	12	Anoshaya ruzivo anozvidza wekwake; asi munhu anonzwisisa anonyarara.
\p
\v	13	Anofamba ane makuhwa anofukura zvakavanda; asi wakavimbika pamoyo anoviga nyaya.
\p
\v	14	Pasina mazano vanhu vanowa; asi kununurwa kuri muuwandu hwevapi vemazano.
\p
\v	15	Wakaita chibatiso pamutorwa achatambudzika zvakaipa; asi anovenga kuita chibatiso wakachengeteka.
\p
\v	16	Mukadzi ane nyasha anobata rukudzo; uye vane simba vanobata fuma.
\p
\v	17	Munhu ane tsitsi anoitira mweya weupenyu wake zvakanaka; asi ane utsinye anotambudza nyama yake.
\p
\v	18	Wakaipa anoita basa rekunyengera; asi anodzvara kururama  ane mubairo wechokwadi.
\p
\v	19	Sezvo kururama kuri kweupenyu, zvakadaro anodzingirira chakaipa ndiko kufa kwake.
\p
\v	20	Vakatsauka pamoyo chinyangadzo kuna Jehovha; asi vakakwana panzira  ndivo mufaro wake.
\p
\v	21	Ruoko muruoko wakaipa haangaregi kurangwa; asi mbeu yevakarurama ichapukunyuka.
\p
\v	22	Chindori chegoridhe mumhino yenguruve,  wakadaro iye mukadzi wakanaka kumeso akatsauka papfungwa.
\p
\v	23	Chishuvo chevakarurama chakanaka chete; tariro yevakaipa ihasha.
\p
\v	24	Aripo anoparadzira asi zvizhinji zvichiwedzerwa; neanonyima kupfuura zvakafanira, koga kuti  ashaiwe.
\p
\v	25	Mweya weupenyu unopavhurira uchakodzwa; uye anodiridza iye achadiridzwawo.
\p
\v	26	Unonyima zviyo, vanhu vachamutuka; asi ropafadzo ichava pamusoro pemusoro weanotengesa.
\p
\v	27	Anotsvakisisa zvakanaka, anotsvaka nyasha; asi anotsvaka zvakaipa, zvichauya kwaari.
\p
\v	28	Anovimba nefuma yake iye achawa; asi vakarurama vachatunga semashizha.
\p
\v	29	Anotambudza imba yake achagara nhaka yemhepo; uye benzi richava muranda wewakachenjera pamoyo.
\p
\v	30	Chibereko chevakarurama muti weupenyu; uye anowana mweya yeupenyu wakachenjera.
\p
\v	31	Tarirai, wakarurama achapiwa mubairo panyika; zvikuru sei wakaipa nemutadzi!
\c	12
\p
\v	1	Anodakurairirwa anoda ruzivo; asi anovenga kutsiurwa ibenzi.
\p
\v	2	Wakanakaanowana nyasha kuna Jehovha; asi anopa mhosva munhu wemazano akaipa.
\p
\v	3	Munhuhaangamiswi neuipi; asi mudzi wevakarurama haungazununguswi.
\p
\v	4	Mukadzianoshingairira zvakanaka ikorona yemurume wake; asi anonyadzisa  wakaita sezvakaora pamapfupa ake.
\p
\v	5	Mirangariroyevakarurama yakarurama; mazano evakaipa unyengeri.
\p
\v	6	Mashokoevakaipa ndeekuvandira ropa; asi muromo wevakarurama uchavanunura.
\p
\v	7	Vakaipavachaparadzwa, hava chipo; asi imba yevakarurama ichamira.
\p
\v	8	Munhuacharumbidzwa zvichienderana neuchenjeri hwake; asi wakatsauka pamoyo achava wakazvidzwa.
\p
\v	9	Anozvidzwaane muranda ari nani pane anozvikudza uye asina zvekudya.
\p
\v	10	Wakarurama anochenjerera upenyu hwechipfuwo chake; asi tsitsi dzevakaipa utsinye.
\p
\v	11	Anorima munda wake achaguta nezvekudya; asi anotevera zvisina maturo anoshaiwa pfungwa.
\p
\v	12	Wakaipa anoshuva zvakapambiwa zvevakaipa; asi mudzi wevakaipa unotunga.
\p
\v	13	Pakudarika kwemiromo pane musungo wewakaipa; asi wakarurama achabuda panhamo.
\p
\v	14	Munhu achagutiswa nezvakanaka nechibereko chemuromo; uye mubairo wemaoko emunhu uchadzoserwa kwaari.
\p
\v	15	Nzira yebenzi yakarurama pameso aro; asi anoteerera zano wakachenjera.
\p
\v	16	Benzi, pazuva iroro kutsamwa kwaro kunozikanwa; asi wakachenjera anovanza kunyadziswa.
\p
\v	17	Anofema chokwadi anozivisa kutendeka; asi mupupuri wenhema zhinji unyengeri.
\p
\v	18	Pane anotaura nekusarangarira wakaita sekubaya kukuru kwemunondo; asi rurimi rwevakachenjera kuporesa.
\p
\v	19	Muromo wechokwadi uchamiswa nekusingaperi; asi rurimi rwenhema nderwechinguvana.
\p
\v	20	Unyengeri huri mumoyo yevanoronga zvakaipa; asi mufaro kune vapi vemazano erugare.
\p
\v	21	Chakaipa chimwe hachingawiri vakarurama; asi vakaipa vazere uipi.
\p
\v	22	Miromo yenhema chinyangadzo kuna Jehovha; asi vanoita chokwadi ndivo mufaro wake.
\p
\v	23	Munhu wakachenjera anovanza ruzivo; asi moyo yemapenzi inoparidza upenzi.
\p
\v	24	Ruoko rwevanoshingaira rwunotonga; asi simbe dzichava dzechibharo.
\p
\v	25	Kushungurudzika mumoyo memunhu kunoukotamisa; asi shoko rakanaka rinoufadza.
\p
\v	26	Wakarurama muongorori wewekwake; asi nzira yevakaipa inovatsausa.
\p
\v	27	Simbe haigochi mhuka yayavhima; asi fuma yemunhu anoshingaira inokosha.
\p
\v	28	Mugwara rekururama mune upenyu; uye  mugwara renzira hamuna rufu.
\c	13
\p
\v	1	Mwanakomanawakachenjera  anoteerera kuraira kwababa; asi muzvidzi haateereri kutsiurwa.
\p
\v	2	Munhuachadya zvakanaka kubva pachibereko chemuromo; asi mweya wevatsauki kumanikidza.
\p
\v	3	Anochengetedzamuromo wake anochengeta mweya weupenyu wake; anoshamisa miromo yake kwazvo, kuparara kwaari.
\p
\v	4	Mweyaweupenyu wesimbe unopanga, asi hapana chinhu; asi mweya wevanoshingaira unokodzwa.
\p
\v	5	Wakaruramaanovenga shoko renhema; asi wakaipa anonhuhwa, achanyadzisa.
\p
\v	6	Kururamakunochengetedza wakakwana munzira; asi uipi hunoparadza mutadzi.
\p
\v	7	Aripoanozvifumisa asi haana chinhu;  aripo anozviita murombo asi  ane fuma zhinji.
\p
\v	8	Rudzikunurorweupenyu hwemunhu ifuma yake; asi murombo haanzwi kutsiurwa.
\p
\v	9	Chiedzachevakarurama chinofara; asi mwenje wevakaipa uchadzimwa.
\p
\v	10	Kuzvikudza kunouisa gakava chete; asi uchenjeri huri kune vakarairwa.
\p
\v	11	Fuma kubva pasina ichatapudzwa; asi anounganidza neruoko anowedzera.
\p
\v	12	Tariro inononoka inoodza moyo; asi chishuvo chinouya muti weupenyu.
\p
\v	13	Anozvidza shoko achaparadzwa; asi anotya murairo ndiye achapiwa mubairo.
\p
\v	14	Dzidziso yewakachenjera chitubu cheupenyu, kuti ubve pamisungo yerufu.
\p
\v	15	Kunzwisisa kwakanaka kunopa nyasha; asi nzira yevasina kutendeka yakaoma.
\p
\v	16	Wose akachenjera anoita neruzivo; asi benzi rinoparadzira upenzi.
\p
\v	17	Nhume yakaipa inowira muchakaipa; asi mutumwa wekutendeka kukuru anoporesa.
\p
\v	18	Urombo nenyadzi ndezveanoramba kudzidziswa; asi anochenjerera kutsiurwa achakudzwa.
\p
\v	19	Chishuvo chaitwa chinotapira kumweya weupenyu; asi chinyangadzo kumapenzi kutendeuka kubva pazvakaipa.
\p
\v	20	Anofamba nevakachenjera achachenjera; asi mufambidzani wemapenzi achatambura  nezvakaipa.
\p
\v	21	Uipi hunodzingirira vatadzi; asi vakarurama vacharipirwa nezvakanaka.
\p
\v	22	Wakanaka achagarisa vana vevana nhaka; asi fuma yemutadzi inochengeterwa wakarurama.
\p
\v	23	Zvekudya zvizhinji zviri mumunda wemurombo; asi ariko anokukurwa nekushaya mutongo.
\p
\v	24	Anorega shamhu yake anovenga mwanakomana wake; asi anomuda anomutsvakira murango nekukurumidza.
\p
\v	25	Wakarurama anodya kusvika pakuguta kwemweya weupenyu wake; asi dumbu rewakaipa richashaiwa.
\c	14
\p
\v	1	Mukadziumwe neumwe wakachenjera anovaka imba yake; asi mukadzi benzi anoiputsa nemaoko ake.
\p
\v	2	Anofambamukururama kwake anotya Jehovha; asi wakatsauka panzira dzake anomuzvidza.
\p
\v	3	Mumuromomebenzi mune shamhu yekuzvikudza; asi miromo yevakachenjera inovachengetedza.
\p
\v	4	Pasinadzinzombe chidyiro chakachena; asi kune goho guru nesimba renzombe.
\p
\v	5	Chapupuchakatendeka kwazvo hachirevi nhema zhinji; asi chapupu chenhema chinofema nhema zhinji.
\p
\v	6	Mutukianotsvaka uchenjeri, asi ha hupo; asi ruzivo rwakareruka kune anonzwisisa.
\p
\v	7	Ibvapamberi pemunhu benzi, kana usingaongorori  kwaari miromo yeruzivo.
\p
\v	8	Uchenjerihweakangwara kunzwisisa nzira yake; asi upenzi hwemapenzi unyengeri.
\p
\v	9	Mapenzianoseka pachivi; asi pakati pevakarurama pane nyasha.
\p
\v	10	Moyo unoziva kurwadziwa kwawo pachawo; uye mweni haangagoverani nemufaro wawo.
\p
\v	11	Imba yewakaipa ichaparadzwa; asi tende rewakarurama richatunga.
\p
\v	12	Pane nzira yakarurama mukuona kwemunhu; asi kuguma kwayo inzira dzerufu.
\p
\v	13	Kunyange pakuseka moyo uri mumarwadzo; uye kuguma kwemufaro  uyu kushungurudzika.
\p
\v	14	Anodzokera shure pamoyo achaguta kubva panzira dzake, asi munhu wakanaka kubva pachake.
\p
\v	15	Asina ruzivo anotenda shoko rimwe nerimwe; asi wakachenjera anongwarira nhanho yake.
\p
\v	16	Wakachenjera anotya uye anobva pane zvakaipa; asi benzi rinotsamwa uye richi zvivimba.
\p
\v	17	Anokurumidza kutsamwa anoita neupenzi; uye munhu wemazano akaipa anovengwa.
\p
\v	18	Vasina ruzivo vanogara nhaka yeupenzi; asi vakangwara vanodzikwa korona yeruzivo.
\p
\v	19	Vakaipa vanokotama pamberi pevakanaka, nevakashata pamasuwo ewakarurama.
\p
\v	20	Murombo anovengwa kunyange newekwake; asi vanoda wakafuma vazhinji.
\p
\v	21	Anozvidza wekwake anotadza; asi ane tsitsi kuvarombo wakaropafadzwa.
\p
\v	22	Vanoronga zvakaipa havatadzi here? Asi nyasha nechokwadi  ndezvevanoronga zvakanaka.
\p
\v	23	Pakushingaira kose pane mubairo; asi shoko remiromo rinounza kushaiwa chete.
\p
\v	24	Korona yevakachenjera ifuma yavo; upenzi hwemapenzi upenzi.
\p
\v	25	Chapupu chechokwadi chinonunura mweya yeupenyu; asi anofema nhema munyengeri.
\p
\v	26	Pakutya Jehovha pane chivimbo chakasimba; uye vana vake vachava neutiziro.
\p
\v	27	Kutya Jehovha chitubu cheupenyu, kutendeuka kubva pamisungo yerufu.
\p
\v	28	Kushonga kwamambo kuri pakuwanda kwevanhu; asi kuparadzwa kwemutongi kuri pakushaikwa kwevanhu.
\p
\v	29	Anononoka kutsamwa ndewekunzwisisa kukuru; asi ane mweya mupfupi anokurisa upenzi.
\p
\v	30	Moyo wakagwinya upenyu hwenyama; asi godo kuora kwemapfupa.
\p
\v	31	Mumanikidzi wemurombo anotuka Muiti wake; asi ane tsitsi kune anoshaiwa anomukudza.
\p
\v	32	Wakaipa anowisirwa pasi muzvakaipa zvake; asi wakarurama ane tariro pakufa kwake.
\p
\v	33	Uchenjeri hunogara pamoyo weanonzwisisa; asi zviri mukati memapenzi zvinozikanwa.
\p
\v	34	Kururama kunokwiridzira rudzi; asi chivi chinyangadzo kuvanhu.
\p
\v	35	Nyasha dzamambo dziri pamuranda wakachenjera; asi hasha dzake dzichava  pane anonyadzisa.
\c	15
\p
\v	1	Mhinduronyoro inodzora kutsamwa; asi shoko rinorwadza rinomutsa hasha.
\p
\v	2	Rurimirwevakachenjera rwunoita ruzivo rwuve rwakanaka; asi muromo wemapenzi unodurura upenzi.
\p
\v	3	MesoaJehovha ari panzvimbo imwe neimwe, achicherekedza vakaipa nevakanaka.
\p
\v	4	Rurimirwakagwinya muti weupenyu; asi kutsauka parwuri kuputsika mumweya.
\p
\v	5	Benzirinozvidza kurairira kwababa varo; asi ane hanya nekutsiurwa wakangwara.
\p
\v	6	Muimba yewakarurama mune fuma zhinji; asi pazvibereko zvewakaipa pane dambudziko.
\p
\v	7	Miromoyevakachenjera inokusha ruzivo; asi moyo wemapenzi haudaro.
\p
\v	8	Chibairochevakaipa chinyangadzo kuna Jehovha; asi munyengetero wevakarurama mufaro wake.
\p
\v	9	Nzirayewakaipa chinyangadzo kuna Jehovha; asi anoda anodzingirira kururama.
\p
\v	10	Kurangwa kwakaipa kune anosiya nzira; anovenga kutsiurwa achafa.
\p
\v	11	Sheori nekuparadza zviri pamberi paJehovha; zvikuru sei moyo yevana vevanhu.
\p
\v	12	Mutuki haadi anomutsiura; haaendi kune vakachenjera.
\p
\v	13	Moyo wakafara unofarisisa chiso; asi nekushungurudzika kwemoyo mweya unoputsika.
\p
\v	14	Moyo unonzwisisa unotsvaka ruzivo; asi muromo wemapenzi unodya upenzi.
\p
\v	15	Mazuva ose eanotambudzika akaipa; asi moyo wakafara mabiko rinhi narinhi.
\p
\v	16	Zviri nani zvishoma zvine kutya Jehovha, pane fuma zhinji uye matambudziko mairi.
\v	17	Zviri nani zvekudya zvemiriwo uye rudo ruripo, pane nzombe yakakodzwa uye pane mbengo.
\p
\v	18	Munhu ane hasha anomutsa kukakavara; asi ane moyo murefu anonyaradza gakava.
\v	19	Nzira yesimbe yakaita seruzhowa rweminzwa; asi gwara revakarurama rakasimudzirwa.
\p
\v	20	Mwanakomana wakachenjera anofadza baba; asi munhu benzi anozvidza mai vake.
\p
\v	21	Upenzi mufaro kune anoshaiwa pfungwa; asi munhu anonzwisisa anoruramisa kufamba  kwake.
\p
\v	22	Mazano asina kurairwa anokona; asi nevarairiri vazhinji achamira.
\p
\v	23	Munhu ane mufaro nemhinduro yemuromo wake; uye shoko nenguva yaro rakanaka sei!
\p
\v	24	Nzira yeupenyu kune wakachenjera inoenda pamusoro; kuti atendeuke kubva pagehena pasi.
\p
\v	25	Jehovha achaputsa imba yevanozvikudza; asi achasimbisa muganhu wechirikadzi.
\p
\v	26	Mirangariro yewakaipa chinyangadzo kuna Jehovha; asi mashoko anofadza akachena.
\p
\v	27	Anopamba zvinowanikwa anotambudza imba yake; asi anovenga zvipo achararama.
\p
\v	28	Moyo wewakarurama unofunganya kupindura; asi muromo wevakaipa unodurura zvinhu zvakashata.
\p
\v	29	Jehovha ari kure nevakaipa; asi anonzwa munyengetero wevakarurama.
\p
\v	30	Chiedza chemeso chinofadza moyo; zvakanzwikwa zvakanaka zvinokodza mapfupa.
\p
\v	31	Nzeve inoteerera kutsiurwa kweupenyu inogara pakati pevakachenjera.
\p
\v	32	Ani nani anoramba kurairwa anozvidza mweya weupenyu wake, asi anoteerera kutsiurwa anowana kunzwisisa.
\p
\v	33	Kutya Jehovha kudzidziswa kweuchenjeri; uye kuzvininipisa kunotangira rukudzo.
\c	16
\p
\v	1	Kuronga-rongakwemoyo ndekwemunhu; asi mhinduro yerurimi inobva kuna Jehovha.
\p
\v	2	Nziradzose dzemunhu anoti dzakachena pameso pake; asi Jehovha anoyera mweya.
\p
\v	3	Kungurusiramabasa ako ose kuna Jehovha, zvino zvawakaronga zvichasimbiswa.
\p
\v	4	Jehovhawakazviitira zvose, newakaipawo pazuva rakaipa.
\p
\v	5	Umweneumwe anozvikudza pamoyo chinyangadzo kuna Jehovha, ruoko kuruoko, haangaregwi asina kurangwa.
\p
\v	6	Munyashanechokwadi chivi chinofukidzwa; uye nekutya Jehovha  munhu anobva pachakaipa.
\p
\v	7	Kananzira dzemunhu dzichifadza Jehovha, anomuyananisira kunyange nevavengi vake.
\p
\v	8	Zvishomapamwe nekururama zviri nani pane uwandu hwezvakawanikwa nekusarurama.
\p
\v	9	Moyowemunhu unoronga nzira yake, asi Jehovha anosimbisa nhanho yake.
\p
\v	10	Chiga chamambo chiri mumiromo yamambo; muromo wake haungatsauki pamutongo.
\p
\v	11	Chiyero nechienzaniso chakarurama ndezvaJehovha; matombo ose ekuyera ehombodo ibasa rake.
\p
\v	12	Chinyangadzo kumadzimambo kuita zvakaipa; nokuti chigaro cheushe chinosimbiswa nekururama.
\p
\v	13	Miromo yakarurama mufaro wemadzimambo; uye anoda uyo anotaura zvinhu zvakarurama.
\p
\v	14	Kutsamwa kwamambo inhume dzerufu; asi munhu wakachenjera anokunyaradza.
\p
\v	15	Pachiedza chechiso chamambo pane upenyu; nenyasha yake segore remvura yekupedzisira.
\p
\v	16	Kuwana uchenjeri kwakanaka sei kupfuurisa goridhe; nekuwana kunzwisisa kune vakasarudzwa kupfuura sirivha.
\p
\v	17	Mugwagwa mukuru wevakarurama kutendeuka kubva pachakaipa; anochenjerera nzira yake anochengetedza mweya weupenyu wake.
\p
\v	18	Kuzvikudza kunotangira kuparadzwa; uye mweya wemanyawi unotangira kuwa.
\p
\v	19	Zviri nani kuninipa pamweya pamwe nevepasi pakugovana zvakapambiwa pamwe nevanozvikudza.
\p
\v	20	Anobata nyaya neuchenjeri anowana zvakanaka; uye anovimba naJehovha ane mafarwa.
\p
\v	21	Wakachenjera pamoyo achanzi wakangwara; uye kutapira kwemiromo kunowedzera dzidzo.
\p
\v	22	Kunzwisisa kwevaridzi vako chitubu cheupenyu; asi kuraira kwemapenzi upenzi.
\p
\v	23	Moyo wewakachenjera unoitisa muromo wake uchenjere; uye anowedzera kudzidza pamiromo yake.
\p
\v	24	Mashoko anonaka mazinga euchi, anotapira kumweya weupenyu, uye upenyu kupfupa.
\p
\v	25	Pane nzira inoonekwa yakarurama pamberi pemunhu; asi kuguma kwayo inzira dzerufu.
\p
\v	26	Nzara yemushingairi inozvishingairira, nokuti muromo wake unomukurudzira.
\p
\v	27	Munhu asina maturo anochera zvakaipa; uye pamiromo yake pane semoto unopisa.
\p
\v	28	Munhu akatsauka anokusha gakava; uye mucheri anoparadzanisa shamwari dzepedo.
\p
\v	29	Munhu anomanikidza anokwezva wekwake; uye achimufambisa nenzira isina kunaka.
\p
\v	30	Anotsinzina meso ake kuronga zvinhu zvakatsauka; anorumana miromo yake anopedza chakashata.
\p
\v	31	Imvi dzemusoro ikorona yerunako; dzinowanikwa munzira yekururama.
\p
\v	32	Anononoka kutsamwa ari nani pane ane simba; neanotonga pamusoro pemweya wake pane anotapa guta.
\p
\v	33	Mujenya unokandirwa kumakumbo, asi zvinotemwa zvawo zvose zvinobva kuna Jehovha.
\c	17
\p
\v	1	Chimeduchakaoma pamwe nerugare chiri nani paimba izere nezvibairo zvine gakava.
\p
\v	2	Murandawakachenjera achatonga pamusoro pemwanakomana anonyadzisa; uye ave nemugove wenhaka pakati pevanakomana.
\p
\v	3	Hariyekunyausa ndeyesirivha, nechoto ndechegoridhe; asi Jehovha anonzvera moyo.
\p
\v	4	Muitiwezvakaipa anoteerera kumuromo wezvisina maturo; nhema dzinopa nzeve kururimi rwunoparadza.
\p
\v	5	Anosekamurombo anotuka Muiti wake; anofara panjodzi haashaiswi mhosva.
\p
\v	6	Vanavevana ikorona yevatana; uye rukudzo rwevana madzibaba avo.
\p
\v	7	Muromoweunyanzvi hauna kufanira benzi; zvikuru sei muromo wenhema  kusafanira muchinda.
\p
\v	8	Chipoidombo rinokosha pameso evaridzi vacho; kupi nekupi kwarinotendeukira rinobudirira.
\p
\v	9	Anofukidzachitadzo anotsvaka rudo; asi anodzokorora nyaya anoparadzanisa shamwari dzepedo.
\p
\v	10	Kutsiura kunodzama kune anonzwisisa kupfuura kurova benzi kane kazana.
\p
\v	11	Wakaipa anongotsvaka kupanduka chete; asi nhume ine utsinye inotumirwa kwaari.
\p
\v	12	Bheya rafirwa nembwanana ngarisangane nemunhu; asi kwete benzi muupenzi hwaro.
\p
\v	13	Anoripira zvakaipa panzvimbo yezvakanaka, zvakaipa hazvibvi paimba yake.
\p
\v	14	Kuvamba kwegakava  kwakafanana nekuvhurira mvura; naizvozvo rega nharo dzisati dzazvibudisa pachena.
\p
\v	15	Anoshaisa wakaipa mhosva uye anopa mhosva wakarurama, naivo vari vaviri chinyangadzo kuna Jehovha.
\p
\v	16	Sei kune mari yekutenga uchenjeri muruoko rwebenzi, zva risina njere?
\p
\v	17	Shamwari inoda nguva dzose; uye hama inoberekerwa dambudziko.
\p
\v	18	Munhu anoshaiwa njere anosungana neruoko, kuva chibatiso pamberi pewekwake.
\p
\v	19	Anoda chitadzo anoda gakava; anokwiridzira suwo rake anotsvaka kuparadzwa.
\p
\v	20	Ane moyo wakatsauka haawani zvakanaka; uye wakatsauka parurimi rwake anowira mune zvakaipa.
\p
\v	21	Anobereka benzi richava chishungurudzo kwaari; hongu, baba vechituta havafari.
\p
\v	22	Moyo unofara unoita zvakanaka  semushonga; asi mweya wakaputsika unoomesa pfupa.
\p
\v	23	Wakaipa anotora chipo pachipfuva kutsausa nzira dzemutongo.
\p
\v	24	Uchenjeri huri pamberi peane njere; asi meso ebenzi ari pamugumo wenyika.
\p
\v	25	Mwanakomana benzi marwadzo kuna baba vake, uye anovava kuna wakamubereka.
\p
\v	26	Uye kuranga wakarurama hakuna kunaka, nekurova machinda nekuda kwekururama.
\p
\v	27	Anoziva ruzivo anonyima mashoko ake; munhu anonzwisisa ane mweya wakagadzikana.
\p
\v	28	Kunyange benzi rinyerere rinonzi rakachenjera; anobumira miromo yake  anonzi wakangwara.
\c	18
\p
\v	1	Anozviparadzanisaanongotsvaka chishuvo; anopazira uchenjeri hwakanaka hwose.
\p
\v	2	Benziharifari mukunzwisisa, asi kuti moyo waro ufukurwe.
\p
\v	3	Kanawakaipa achiuya, kuzvidza kunouyawo; pamwe chete nezvinonyadzisa, kushora  kunouyawo.
\p
\v	4	Mashokoemuromo wemunhu imvura yakadzika; chitubu chenjere rukova rwunoyerera.
\p
\v	5	Hazvinakunaka kugamuchira chiso chewakaipa, kutsausa wakarurama pamutongo.
\p
\v	6	Miromoyebenzi inopinda pagakava; nemuromo waro unodana shamhu zhinji.
\p
\v	7	Muromowebenzi kuparadzwa kwaro; uye miromo yaro musungo wemweya weupenyu waro.
\p
\v	8	Mashokoemucheri akaita semisuva inomedzwa nekukurumidza; iyo ndoburukira mukati-kati medumbu.
\p
\v	9	Nearisimbe pabasa rake, iye munin'ina wenyanzvi yeuparadzi.
\p
\v	10	Zita raJehovha ishongwe yakasimba; wakarurama achamhanyira kwairi agomiswa akachengeteka.
\p
\v	11	Fuma yemufumi iguta rake rakasimba, uye serusvingo rurefu pakufunga kwake.
\p
\v	12	Moyo wemunhu anozvikudza kuparadzwa kusati kwava po; uye kuzvininipisa kunotangira rukudzo.
\p
\v	13	Anopindura nyaya asati anzwa, upenzi nechinyadzo kwaari.
\p
\v	14	Mweya wemunhu uchatsigira kurwara kwake; asi ndiani angatakura mweya wakaputsika?
\p
\v	15	Moyo weanonzwisisa unowana ruzivo; uye nzeve yewakachenjera inotsvaka ruzivo.
\p
\v	16	Chipo chemunhu chinomuzarurira pakafaranuka, uye chinomutungamirira pamberi pevakuru.
\p
\v	17	Anotanga pamhosva yake  anoonekwa akarurama; asi wekwake anosvika ndokumuferefeta.
\p
\v	18	Mujenya unopedza magakava, uye unoparadzanisa pakati pevane simba.
\p
\v	19	Hama yatadzirwa inopfuura guta rakasimba; uye makakava akaita sechipfigiso cheimba yamambo.
\p
\v	20	Dumbu remunhu rinogutswa nezvibereko zvemuromo wake; achaguta nezvinowanikwa zvemiromo yake.
\p
\v	21	Rufu neupenyu zviri muruoko rwerurimi; uye vanoruda vachadya chibereko charwo.
\p
\v	22	Wawana mukadzi wawana chakanaka, uye wagamuchira nyasha kuna Jehovha.
\p
\v	23	Murombo anotaura mikumbiro, asi mufumi anopindura zvinhu zvehasha.
\p
\v	24	Munhu ane shamwari zhinji achaparara; asi kune mudikanwi anonamatira kupfuura hama.
\c	19
\p
\v	1	Muromboanofamba muchokwadi chake ari nani pane wakatsauka pamiromo yake asi ari benzi.
\p
\v	2	Uyemweya weupenyu usina ruzivo hauna kunaka; uye anokurumidza netsoka anotadza.
\p
\v	3	Upenzihwemunhu hunotsausa nzira yake; uye moyo wake unotsamwira Jehovha.
\p
\v	4	Fumainowedzera shamwari zhinji; asi murombo anoparadzaniswa neshamwari yake.
\p
\v	5	Chapupuchemanyepo hachingaregi kurangwa; neanofema nhema zhinji haangapukunyuki.
\p
\v	6	Vazhinjivanogombetedza nyasha dzemachinda; uye umwe neumwe ishamwari yemunhu wechipo.
\p
\v	7	Hamadzose dzemurombo dzinomuvenga; zvikuru sei shamwari dzake dzichienda kure naye! Aka vadzingirira  nemashoko asi havapo!
\p
\v	8	Anotengakunzwisisa anoda mweya weupenyu wake; anongwarira uchenjeri kuwana zvakanaka.
\p
\v	9	Chapupuchemanyepo hachingaregi kurangwa; neanofema nhema zhinji achaparara.
\p
\v	10	Kugarika hakuna kufanira benzi; zvikuru sei kuti muranda atonge machinda.
\p
\v	11	Kunzwisisa kwemunhu kunononosa kutsamwa kwake; nerukudzo rwake kupfuura chitadzo.
\p
\v	12	Kutsamwa kwamambo kwakafanana nekuomba kwehando yeshumba; asi nyasha dzake dzakaita sedova pauswa.
\p
\v	13	Mwanakomana benzi imharadzi huru kuna baba vake; nemakakava emukadzi kudonha  kwemvura kusingaperi.
\p
\v	14	Dzimba nefuma inhaka yemadzibaba; asi mukadzi wakangwara anobva kuna Jehovha.
\p
\v	15	Usimbe hunowisira pahope huru; uye mweya weupenyu uri nyope uchava nenzara.
\p
\v	16	Anochengeta murairo anochengeta mweya weupenyu wake; anozvidza nzira dzake achafa.
\p
\v	17	Anonzwira murombo anokweretesa Jehovha; uye achamuripira basa rake.
\p
\v	18	Ranga mwanakomana wako tariro ichipo; asi usashuva kufa kwake.
\p
\v	19	Ane hasha zvikuru achatora muripo; nokuti kana uchinunura unenge uchingoramba uchizviita.
\p
\v	20	Teerera zano uye gamuchira murairo, kuti uve wakachenjera pakuguma kwako.
\p
\v	21	Kune mano akawanda pamoyo wemunhu; asi zano raJehovha ndiro richamira.
\p
\v	22	Chinoshuviwa pamunhu unyoro hwake; uye murombo ari nani pamunhu wenhema.
\p
\v	23	Kutya Jehovha  kunoisa kuupenyu; uye  anako achagara akaguta; haangavingwi nezvakaipa.
\p
\v	24	Simbe inoviga ruoko rwayo mundiro, uye haingarwudzoseri kumuromo wayo.
\p
\v	25	Rova mutuki, zvino asina ruzivo achangwara; uye tsiura anonzwisisa, achanzwisisa ruzivo.
\p
\v	26	Anoparadza baba, anodzinga mai, mwanakomana anonyadzisa nekuita chinyadzo.
\p
\v	27	Rega, mwanakomana wangu, kuteerera kurairwa,  neanokutsausa pamashoko eruzivo.
\p
\v	28	Chapupu chakaipa chinotuka kururama; uye muromo wevakaipa unomedza uipi.
\p
\v	29	Mitongo yakagadzirirwa vatuki; neshamhu zhinji misana yemapenzi.
\c	2
\s	Mubairo weuchenjeri
\p
\v	1	Mwanakomanawangu, kana ukagamuchira mashoko angu, nekuchengeta mirairo yangu kwauri;
\v	2	kutiuteererese nzeve yako kuuchenjeri,  nekutandavadzira moyo wako kuhunzwisisa;
\v	3	hongu,kana ukachemera kunzwisisa,  kuti upe inzwi rako kuuchenjeri;
\v	4	kanaukahutsvaka sesirivha, nekuhutsvakisisa sezvinokosha zvakavanzwa;
\v	5	ipapouchanzwisisa kutya Jehovha, nekuwana ruzivo rwaMwari.
\v	6	NokutiJehovha anopa uchenjeri; mumuromo make mu nobuda ruzivo nekunzwisisa.
\v	7	Unochengeteravakarurama uchenjeri chaihwo;  ndiye nhovo yevanofamba muchokwadi;
\v	8	kuchengetamakwara emutongo; uye achachengetedza nzira yevatsvene vake.
\v	9	Ipapouchanzwisisa kururama, nemutongo, nekutendeka kukuru, nzira yose yakanaka.
\v	10	Panenge papinda uchenjeri mumoyo mako, neruzivo rwuchifadza kumweya weupenyu wako;
\v	11	kungwara kuchakuchengetedza, ruzivo rwuchakuchengeta;
\v	12	kukununura panzira yakaipa, pamunhu anotaura zvinhu zvisakarurama;
\v	13	vanosiya makwara ekururama, kuti vafambe nenzira dzerima;
\v	14	vanofarira kuita zvakaipa, vanopembera pakutsauka kukuru kwewakaipa;
\v	15	vemakwara avo akakombama, uye vanominama panzira dzavo;
\v	16	kukununura pamukadzi wekumwe, kumukadzi mutorwa, anonyengera nemashoko ake.
\v	17	Iye anosiya shamwari yeudiki hwake, achikanganwa sungano yaMwari wake.
\v	18	Nokuti imba yake inonyura kurufu, nemakwara ake kuvakafa.
\v	19	Hapana anopinda kwaari anozodzoka; uye havangananaviri kunzira dzeupenyu.
\v	20	Kuti ufambe nenzira yevakanaka, uye uchengete makwara evakarurama.
\v	21	Nokuti vakarurama vachagara panyika, uye vakakwana vachasara pairi.
\v	22	Asi vakaipa vachagurwa kubva panyika; nevasakavimbika vadzurwe kubva pairi.
\c	20
\p
\v	1	Wainimuseki; zvinwiwa zvine simba zvine ruzha; naizvozvo ani nani anotsauka mazviri haana kuchenjera.
\p
\v	2	Kutyisakwamambo kwakaita sekuomba kwehando yeshumba; anomutsamwisa anotadzira mweya weupenyu wake.
\p
\v	3	Kunerukudzo kumunhu anoguma pagakava; asi benzi rimwe nerimwe rinokakavara.
\p
\v	4	Nekudakwechando simbe hairimi; saka achapemha pakukohwa, asi kusina chinhu.
\p
\v	5	Zanomumoyo wemunhu  rakaita semvura yakadzika; asi munhu wekunzwisisa achaichera.
\p
\v	6	Ruzhinjirwevanhu rwunodanidzira, umwe neumwe kunaka kwake; asi ndiani achawana munhu wekutendeka kukuru?
\p
\v	7	Wakaruramaanofamba muuchokwadi hwake; vakaropafadzwa vana vake vanomutevera.
\p
\v	8	Mamboagere pachigaro chekutonga anoparadzira chakaipa chose nemeso ake.
\p
\v	9	Ndianianoti: Ndachenesa moyo wangu, ndanatswa pachivi changu?
\p
\v	10	Ibwe rezviyero zvakasiyana, efa rakasiyana-siyana, chinyangadzo kuna Jehovha, hongu zviri zviviri.
\p
\v	11	Kunyange mwana anozvizivisa nezviito zvake, kana basa rake rakachena, uye kana rakarurama.
\p
\v	12	Nzeve inonzwa neziso rinoona, Jehovha waka zviita, hongu zviri zviviri.
\p
\v	13	Usada hope, zvimwe ungava murombo; svinudza meso ako, gutiswa nechingwa.
\p
\v	14	Chakaipa, chakaipa! anoreva mutengi; asi kana oenda, ipapo anozvirumbidza.
\p
\v	15	Goridhe ririko, neuwandu hwemabwe anokosha; asi miromo yeruzivo chishongo chinokosha.
\p
\v	16	Tora nguvo yake iye ari chibatiso chemutorwa; uye umubate ave chibatiso chemukadzi mutorwa.
\p
\v	17	Chingwa chenhema chinotapira kumunhu, asi pashure muromo wake uchazara nerukangarabwe.
\p
\v	18	Mirangariro unoimisa pakurangana; naizvozvo ita hondo neurongwa hwakanaka.
\p
\v	19	Anofamba  ane makuhwa anobudisa zvakavanda; naizvozvo usazvisanganisa neanonyengera nemiromo yake.
\p
\v	20	Anotuka baba vake kana mai vake, mwenje wake uchadzimwa parima rakasviba.
\p
\v	21	Nhaka yakawanikwa nekukurumidza pakutanga, asi kuguma kwayo hakungaropafadzwi.
\p
\v	22	Usati: Ndichatsiva zvakaipa; mirira Jehovha, zvino achakuponesa.
\p
\v	23	Mabwe ekuyera akasiyana chinyangadzo kuna Jehovha; nechikero chinonyengedzera hachina kunaka.
\p
\v	24	Nhanho dzemurume dzinobva kuna Jehovha; zvino munhu anganzwisisa sei nzira yake?
\p
\v	25	Musungo kumunhu kumedza chitsvene, nekuzofungisisa shure kwemhiko.
\p
\v	26	Mambo wakachenjera anoparadzira vakaipa, ndokudzosera vhiri pamusoro pavo.
\p
\v	27	Mweya wemunhu mwenje waJehovha; unonzvera makamuri ose edumbu.
\p
\v	28	Nyasha nechokwadi zvinochengeta mambo; uye anotsigira chigaro chake cheushe nerudo.
\p
\v	29	Rumbidzo yemajaya isimba rawo, uye rukudzo rwevatana ivhudzi rakachena.
\p
\v	30	Mavanga eronda anonatsa chakaipa; saizvozvo shamhu dzemakamuri edumbu.
\c	21
\p
\v	1	Moyowamambo uri muruoko rwaJehovha  sehova dzemvura; anoutandavadzira kupi nekupi kwaanoda.
\p
\v	2	Nziraipi neipi yemunhu yakarurama pameso ake, asi Jehovha anonzvera moyo.
\p
\v	3	Kuitakururama nemutongo kwakasarudzwa kuna Jehovha pane chibairo.
\p
\v	4	Kukwirirakwemeso nekupamhamha kwemoyo  nekurima kwevakaipa chivi.
\p
\v	5	Ndangarirodzevashingairi dziri pakuwanza chete; asi dzewose anokurumidzisa dziri pakushaiwa chete.
\p
\v	6	Kuitafuma nerurimi rwenhema kushaya maturo kunopepereka kwevanotsvaka rufu.
\p
\v	7	Kupambakwevakaipa kunovakweva, nokuti vanoramba kuita zvakarurama.
\p
\v	8	Nzirayemunhu yakaminama uye ine mhosva, asi wakachena basa rake rakarurama.
\p
\v	9	Zvirinani kugara pakona yedenga reimba, pane mukadzi wemakakava neimba yekufambidzana.
\p
\v	10	Mweya weupenyu wewakaipa unoshuva zvakaipa; wekwake haagamuchiri nyasha pameso ake.
\p
\v	11	Kana museki achirangwa, asina ruzivo anova wakachenjera; nepanorairwa wakachenjera anogamuchira ruzivo.
\p
\v	12	Wakarurama anocherekedza imba yewakaipa; anowisira vakaipa muzvakaipa.
\p
\v	13	Anodzivira nzeve yake pakuchema kwemurombo, iyewo achadana asingapindurwi.
\p
\v	14	Chipo chepachivande chinoderedza hasha, nepfumbamuromo pachipfuva kupfuta kwakasimba.
\p
\v	15	Mufaro kune wakarurama kuita zvakanaka; asi kuparara kuvaiti vezvakaipa.
\p
\v	16	Munhu, anotsauka panzira yekunzwisisa, achagara paungano yemweya yakafa.
\p
\v	17	Anoda mafaro achava murombo; anoda waini nemafuta haangafumi.
\p
\v	18	Wakaipa rudzikunuro rwewakarurama, nemudariki pachinzvimbo chevari pachokwadi.
\p
\v	19	Zviri nani kugara munyika iri renje pane mukadzi wemakakava nehasha.
\p
\v	20	Fuma inoshuviwa uye mafuta ari muugaro hwewakachenjera, asi benzi rinozvimedza.
\p
\v	21	Anodzingirira kururama neunyoro achawana upenyu, kururama, nerukudzo.
\p
\v	22	Wakachenjera anokwira muguta revane simba, achiwisira pasi simba rechivimbo charo.
\p
\v	23	Anochengeta muromo wake nerurimi rwake anochengeta mweya weupenyu wake pamatambudziko.
\p
\v	24	Museki anozvikudza ane manyawi izita rake; anobata nehasha nekuzvikudza.
\p
\v	25	Chishuvo chesimbe chichaiuraya, nokuti maoko ayo anoramba kushanda.
\p
\v	26	Zuva rose achishuva chishuvo; asi wakarurama achapa asinganyimi.
\p
\v	27	Chibairo chevakaipa chinyangadzo; zvikuru sei kana vachiuya nacho mune zvakaipa.
\p
\v	28	Chapupu chenhema chichaparara; asi munhu anoteerera achitaura rinhi narinhi.
\p
\v	29	Munhu wakaipa anoomesa chiso chake; asi wakarurama iye anocherekedza nzira yake.
\p
\v	30	Hakuna uchenjeri, uye hakuna njere, uye hakuna zano, zvingarwisa Jehovha.
\p
\v	31	Bhiza rinogadzirirwa zuva rehondo, asi kununurwa kunobva kuna Jehovha.
\c	22
\p
\v	1	Zita rakanaka rinosarudzwa kupfuura fuma zhinji; nyasha dzakanaka kupfuura sirivha uye kupfuura goridhe.
\p
\v	2	Mufuminemurombo vanosangana; Jehovha muiti wavo vose.
\p
\v	3	Wakangwaraanoona chakaipa ndokuvanda; asi vasina ruzivo vanopfuura ndokurangwa.
\p
\v	4	Mubairowekuzvininipisa  nekutya Jehovha ifuma nerukudzo neupenyu.
\p
\v	5	Minzwa nemisungo zviri panzira yewakatsauka; uyo anochengeta mweya weupenyu wake achava kure nazvo.
\p
\v	6	Rovedzamwana panzira yaangafamba nayo; kunyange akura haangatsauki pairi.
\p
\v	7	Mufumianotonga pamusoro pevarombo; uye mukwereti muranda kune anokweretesa.
\p
\v	8	Anodzvarakusarurama achacheka dambudziko; uye tsvimbo yekutsamwa kwake ichapera.
\p
\v	9	Aneziso rine zvakanaka iye acharopafadzwa; nokuti anopa murombo pachingwa chake.
\p
\v	10	Dzinga museki, gakava richabudawo, nenharo nenyadzi zvichaguma.
\p
\v	11	Anoda kuchena kwemoyo, nyasha dzemiromo yake, shamwari yake ndimambo.
\p
\v	12	Meso aJehovha anochengeta ruzivo; asi achaparadza mashoko evasina kuvimbika.
\p
\v	13	Simbe inoti: Pane shumba panze; ndichaurawa pakati penzira dzemumusha.
\p
\v	14	Muromo wevakadzi vekumwe igomba rakadzika; anotsamwirwa naJehovha achawiramo.
\p
\v	15	Upenzi hwakasungirirwa pamoyo pemwana; shamhu yekuranga ichahuisa kure naye.
\p
\v	16	Anomanikidza murombo kuwedzera zvaanazvo, anopa mufumi, zvirokwazvo  achava  anoshaiwa.
\p
\v	17	Rereka nzeve yako, uye unzwe mashoko evakachenjera, uye umise moyo wako paruzivo rwangu.
\v	18	Nokuti chinhu chakanaka, kana uchiachengeta mumuviri wako; achagadzirira pamwe pamiromo yako.
\v	19	Kuti tariro yako ive kuna Jehovha, ndakuzivisa nhasi, kunyange iwe.
\v	20	Handina kukunyorera zvinhu zvakanakisisa mumazano neruzivo here?
\v	21	Kukuzivisa uchokwadi hwemashoko emazvirokwazvo, kuti udzosere mashoko echokwadi kune vanokutuma here?
\p
\v	22	Usapamba murombo nokuti murombo; uye usapwanya anotambudzika pasuwo.
\v	23	Nokuti Jehovha achamiririra nyaya yavo, nekupamba mweya weupenyu wevapambi vavo.
\v	24	Usashamwaridzana nemunhu anotsamwa; uye usafambidzana nemunhu ane hasha.
\v	25	Zvimwe udzidze nzira dzake, ugogamuchira musungo kumweya weupenyu wako.
\v	26	Usava pakati pevanorova maoko, pakati pevechibatiso chezvikwereti.
\v	27	Kana usina chekuripisa, achagotorerei mubhedha wako pasi pako?
\v	28	Usafuzhura muganhu wekare, madzibaba ako waakaita.
\v	29	Unoona munhu nyanzvi pabasa rake here? Achazvimisa pamberi pemadzimambo; haazvimisi pamberi pevanhuwo zvavo.
\c	23
\p
\v	1	Kanaukagara kuti udye nemutungamiriri, cherekedza zvekucherekedza zviri pamberi pako.
\v	2	Zvinouise banga pahuro pako, kana uri munhu wemadyo.
\v	3	Usashuvazvinonaka zvake, nokuti ndezvekudya zhenhema.
\v	4	Usashingairirakufuma; guma pakunzwisisa kwako.
\v	5	Uchabhururusameso ako zvisipo here? Nokuti  fuma inozviitira zvekuzviitira mapapiro, segondo rinobhururukira kumatenga.
\p
\v	6	Usadyazvekudya zveane ziso rakaipa, uye usashuva zvinonaka zvake.
\v	7	Nokutisezvaanofunga mumoyo make, wakadaro; anoti kwauri: Idya unwe; asi moyo wake hausi pamwe newe.
\v	8	Musuvawawadya, uchaurutsa, ukakanganisa mashoko ako akanaka.
\v	9	Usatauramunzeve dzebenzi, nokuti achazvidza uchenjeri hwemashoko ako.
\v	10	Usafuzhura muganhu wekare; uye usapinda paminda yenherera.
\v	11	Nokuti mudzikunuri wavo ane simba; iye achamiririra nyaya yavo newe.
\v	12	Isa moyo wako kumurairo, nenzeve yako kumashoko eruzivo.
\v	13	Usanyima mwana murango; kana uchimurova neshamhu haangafi.
\v	14	Iwe uchamurova neshamhu, uye uchanunura mweya weupenyu wake mugehena.
\p
\v	15	Mwanakomana wangu, kana moyo wako wakachenjera, moyo wangu uchafara, hongu ini.
\v	16	Neitsvo dzangu dzichapembera, miromo yangu paichataura zvakarurama.
\v	17	Moyo wako ngaurege kugodora vatadzi; asi iva pakutya Jehovha zuva rose.
\v	18	Nokuti zvirokwazvo kune mubairo; netarisiro yako haingagurwi.
\v	19	Teerera, iwe mwanakomana wangu, uve wakachenjera, ururamise moyo wako munzira.
\v	20	Usava pakati pevanwi vakuru vewaini, pakati pavanokarira kwazvo nyama.
\v	21	Nokuti chidhakwa neane madyo vachava varombo; uye hope dzichapfekedza mamvemve.
\p
\v	22	Teerera kuna baba vako vakakubereka; uye usazvidza mai vako kana vachembera.
\v	23	Tenga chokwadi, uye usatengesa, uchenjeri, nedzidzo, nenjere.
\v	24	Baba vewakarurama vachafara zvikuru; uye mubereki wewakachenjera anofara maari.
\v	25	Baba vako namai vako ngavafare; nemukadzi wakakubereka ngaafarisise.
\v	26	Mwanakomana wangu, ndipe moyo wako; nemeso ako ngaachenjerere nzira dzangu.
\v	27	Nokuti chifeve igoronga rakadzika; nemukadzi wekumwe gomba rakamanikana.
\v	28	Naiye anovandira segororo; uye anowedzera vanyengedzeri pakati pevanhu.
\p
\v	29	Ndiani ane: Haiwa? Ndiani ane: Nhamo? Ndiani ane kukakavara? Ndiani ane kuchema? Ndiani ane mavanga pasina chikonzero? Ndiani ane meso matsvuku?
\v	30	Ndeavo vanogarisa pawaini; ndeavo vanondotsvaka waini yakavhenganiswa.
\v	31	Usatarira waini, painozvitaridza yakatsvuka, painopa mukombe ruvara rwayo, ichifamba yakarurama.
\v	32	 Pakupedzisira kwayo inoruma senyoka, uye inobaya semvumbi.
\v	33	Meso ako achaona vakadzi vekumwe, nemoyo wako uchataura zvakatsauka.
\v	34	Hongu, uchava seakarara pamoyo wegungwa, kana searere pamusoro wedanda rechikepe.
\v	35	 Uchati: Vakandirova, handina kurwadziwa, vakandidambura, handina kucherekedza. Ndichamuka rinhi? Ndichatsvakazve zvekare.
\c	24
\p
\v	1	Usagodoravanhu vakaipa; uye usashuva kuva pamwe navo.
\v	2	Nokutimoyo yavo inorangarira kuparadza; nemiromo yavo inotaura dambudziko.
\v	3	Imbainovakwa neuchenjeri; uye inosimbiswa nekunzwisisa.
\v	4	Zvinoneruzivo makamuri anozadzwa nefuma inokosha uye inofadza.
\v	5	Murumewakachenjera ane kugwinya; uye munhu weruzivo anosimbisa simba.
\v	6	Nokutinemazano akachenjera ungaita hondo yako; nekununurwa kuri muuwandu hwevapi vemazano.
\v	7	Uchenjeriukuru hwose hwakakwiririsa kubenzi; pasuwo harizaruri muromo waro.
\v	8	Anorongakuita chakaipa, iye vanomuti tenzi wemirangariro yakaipa.
\v	9	Mufungoweupenzi chivi; uye museki chinyangadzo kuvanhu.
\v	10	Ukazvitaridza kuremberera pazuva rekutambudzika, simba rako rakamanikana.
\v	11	Nunura vanoiswa kurufu, nevanotatarikira kukuurawa; dai wavadzivisa.
\v	12	Kana ukati: Tarira, hatina kuziva izvi; anonzvera moyo haangacherekedzi here? Anochengetedza mweya weupenyu wako haasi anoziva here? Iye anotsivira munhu zvichienderana nebasa rake?
\v	13	Idya uchi, mwanakomana wangu, nokuti hwakanaka; nezinga reuchi rinotapira pamukanwa wako.
\v	14	Rwakadaro ruzivo rweuchenjeri kumweya weupenyu wako; kana ukarwuwana, kuchava nemubairo; uye tariro yako haingagurwi.
\v	15	Rega kuvandira, iwe wakaipa, paugaro hwevakarurama; usaparadza pane anozororera.
\v	16	Nokuti wakarurama achawa kanomwe ndokumuka; asi vakaipa vachagumburwa mune zvakaipa.
\v	17	Usafara pakuwa kwemuvengi wako; uye pakugumburwa kwake moyo wako ngaurege kufarisa;
\v	18	zvimwe Jehovha azvione, zvive zvakaipa pameso ake, adzore hasha dzake dzibve kwaari.
\v	19	Usazvinetsa nekuda kwevaiti vezvakaipa; usagodora nekuda kwevakaipa.
\v	20	Nokuti wakaipa haana mubairo; mwenje wevakaipa uchadzimwa.
\v	21	Mwanakomana wangu, itya Jehovha namambo; usafambidzana nevanongoshanduka shanduka.
\v	22	Nokuti njodzi yavo ichamuka pakarepo; uye ndiani anoziva kuparara kwavo vari vaviri?
\p
\v	23	Izviwo ndezvevakachenjera: Kutarisa zviso pamutongo hazvina kunaka.
\v	24	Anoti kune wakaipa: Iwe wakarurama; vanhu vachamutuka, marudzi achamusema.
\v	25	Asi kune vanotsiura zvinofadza; uye pamusoro pavo panouya ropafadzo yakanaka.
\v	26	Anopindura nemashoko akarurama achatsvoda miromo.
\v	27	Gadzira basa rako nechekunze, uzvigadzirire iro pamunda; pashure ugovaka imba yako.
\v	28	Usava chapupu kupikisa wekwako pasina chikonzero, kana kunyengera nemiromo yako.
\v	29	Usati: Sezvaakandiitira, ndichaita saizvozvo kwaari; ndichatsivira kumunhu zvichienderana nebasa rake.
\p
\v	30	Ndakapfuura pamunda wesimbe, nepamunda wemizambiringa wemunhu anoshaiwa njere.
\v	31	Zvino tarirai, zvose zvaiva zvamera minzwa; sora raiva rakafukidza chiso chawo; nerusvingo rwawo rwemabwe rwaiva rwakoromoka.
\v	32	Zvino ini ndakatarira, ndakaisa moyo wangu; ndakaona, ndakagamuchira kudzidziswa.
\v	33	Hope shomanene, kutsumwaira kushomanene, kumbofungatira maoko kushomanene, kuti kurarwe.
\v	34	Saizvozvo urombo hwako huchasvika  semufambi, nekushaiwa kwako kukuru semunhu akashonga zvombo.
\c	25
\s	Zvimwe zvirevo zvaSoromoni
\p
\v	1	Izviwozvirevo zvaSoromoni, vanhu vaHezekia mambo wevaJudha zvavakakoponora.
\p
\v	2	RukudzorwaMwari kuvanza nyaya; asi rukudzo rwemadzimambo kunzvera nyaya.
\p
\v	3	Matengapakukwirira, nenyika paudziku, nemoyo wemadzishe hazvinzvereki.
\p
\v	4	Bvisamarara pasirivha, zvino mudziyo wemunatsi uchabuda.
\p
\v	5	Bvisawakaipa pamberi pamambo, uye chigaro chake cheushe chichasimbiswa mukururama.
\p
\v	6	Usazvikudzapamberi pamambo; uye usamira panzvimbo yevakuru.
\p
\v	7	Nokutizviri nani kuti zvinzi kwauri: Kwira pano; pakuti uninipiswe pamberi pemuchinda meso ako waakaona.
\p
\v	8	Usakurumidzakubudira gakava; zvimwe ungaita chinhu pakupedzisira kwacho, wekwako paanenge akakunyadzisa.
\p
\v	9	Miririranyaya yako newekwako, asi zano rakavanda reumwe usariratidza pachena.
\p
\v	10	Zvimwe munzwi angakunyadzisa, uye guhwa rako rikasadzoreka.
\p
\v	11	Shoko rinotaurwa nenguva dzaro dzakafanira maapuri egoridhe mumidziyo yesirivha.
\p
\v	12	Chindori chenzeve chegoridhe, nechishongo chegoridhe rakakwana, ndiye mutsiuri wakachenjera kunzeve inonzwa.
\p
\v	13	Nhume yakatendeka kune vanoituma yakaita sekutonhorera kwemagada echando pazuva rekukohwa; uye inovandudza mweya weupenyu wevana tenzi vayo.
\p
\v	14	Munhu anozvirumbidza nechipo chenhema wakaita  semakore nemhepo zvisina mvura.
\p
\v	15	Mubati anobvumiswa nemoyo murefu, uye rurimi runyoro runovhuna pfupa.
\p
\v	16	Wawana uchi here? Idya hwakakukwanira; zvimwe ungagutswa nahwo ukahurutsa.
\p
\v	17	Rutsoka rwako rwusanyanya paimba yewekwako; zvimwe agutswa nezvako ndokukuvenga.
\p
\v	18	Munhu anopupurira wekwake nhema inyundo, nemunondo, nemuseve unopinza.
\p
\v	19	Kuvimba asingavimbiki nezuva rekutambudzika  kwakafanana nezino rakagurika, nerutsoka rwakashodoka.
\p
\v	20	Anoimbira nziyo zhinji mumoyo akadumbirwa wakaita seanobvisa nguvo pazuva rechando,  sevhiniga pasoda.
\p
\v	21	Kana anokuvenga ane nzara, umupe chingwa adye; uye kana ane nyota, umupe mvura anwe.
\p
\v	22	Nokuti uchatutira mazimbe pamusoro wake; uye Jehovha achakuripira.
\p
\v	23	Mhepo yemaodzanyemba inouisa mvura; uye rurimi rwechivande zviso zvakatsamwa.
\p
\v	24	Zviri nani kugara pakona yedenga reimba, pane mukadzi wemakakava neimba yekufambidzana.
\p
\v	25	Zvakanzwikwa zvakanaka kubva kunyika iri kure zvakaita semvura inotonhorera pamweya weupenyu wakaneta.
\p
\v	26	Chitubu chakabvongodzwa, netsime rakashatiswa,  ndizvo zvakaita wakarurama anowa pamberi pewakaipa.
\p
\v	27	Kudya uchi hwakawanda hakuna kunaka; uye kuzvitsvakira rukudzo  harwusi rukudzo.
\p
\v	28	Munhu asingadzori mweya wake  wakaita seguta rakaputsika risina rusvingo.
\c	26
\p
\v	1	Semagadaechando muzhizha, uye semvura mukukohwa, saizvozvo rukudzo harwufaniri benzi.
\p
\v	2	Seshiripakumbeya mbeya, senyenganyenga pakubhururuka, saizvozvo kutuka pasina mhosva hakungasviki.
\p
\v	3	Tyavandeyebhiza, tomu nderembongoro, uye shamhu ndeyemusana wemapenzi.
\p
\v	4	Usapindurabenzi neupenzi hwaro, zvimwe newe ufanane naro.
\p
\v	5	Pindurabenzi neupenzi hwaro, zvimwe rive rakachenjera pameso aro.
\p
\v	6	Anotumamashoko neruoko rwebenzi, anogura tsoka, anonwa utsinye.
\p
\v	7	Makumboechirema anongoremberera; chakadaro chirevo mumuromo wemapenzi.
\p
\v	8	Semunhu anosungira ibwe pachifuramabwe, wakadaro anopa rukudzo kubenzi.
\p
\v	9	Seminzwa unokwira muruoko rwechidhakwa, chakadaro chirevo mumuromo wemapenzi.
\p
\v	10	Mukuru muumbi wezvose, anopa mubairo benzi, uye anopa mubairo vapfuuri.
\p
\v	11	Seimbwa inodzokera kumarutsi ayo,  rakadaro benzi rinopamhidza upenzi hwaro.
\p
\v	12	Unoona here munhu wakachenjera pameso ake? Kune tarisiro kubenzi kupfuura iye.
\p
\v	13	Ane usimbe anoti: Kune shumba panzira; shumba iri munzira dzemumusha.
\p
\v	14	Gonhi rinotendereka pahinji raro; saizvozvo simbe panhovo yayo.
\p
\v	15	Simbe inoviga ruoko rwayo mundiro; ine usimbe kurudzosera kumuromo wayo.
\p
\v	16	Simbe yakachenjera pameso ayo kupfuura vanomwe vanopindura  nenjere.
\p
\v	17	Mupfuuri anozvitsamwisa pagakava risiri rake anobata nzeve dzeimbwa.
\p
\v	18	Semupengo anokanda huni dzinobarika, miseve, nerufu;
\v	19	wakadaro munhu anonyengera wekwake ndokuti: Handiiti jee here?
\p
\v	20	Kana pasina huni moto unodzima; uye pasina mucheri gakava rinoguma.
\p
\v	21	 Semazimbe pamaratya anopfuta, nehuni pamoto, wakadaro munhu wemakakava kupfutidza rukave.
\p
\v	22	Mashoko emucheri akaita semisuva inomedzwa nekukurumidza; uye iyo inoburukira mukati-kati medumbu.
\p
\v	23	Miromo inopisa nemoyo wakaipa marara esirivha akafukidza hari.
\p
\v	24	Anovenga anozviitisa nemiromo yake, asi anoisa kunyengera mukati make.
\p
\v	25	Kana achiita inzwi rake rive netsitsi, usavimba naye, nokuti zvinyangadzo zvinomwe zviri mumoyo make.
\p
\v	26	Ruvengo  rwake rwunofukidzwa nekunyengera, uipi hwake huchabudiswa pachena paungano.
\p
\v	27	Anochera gomba achawira mariri; nemukungurusi webwe rinotendeukira kwaari.
\p
\v	28	Rurimi rwenhema runovenga akuvadzwa narwo; uye muromo unobata kumeso unoita kuparadza.
\c	27
\p
\v	1	Usazvirumbidzapamusoro pezuva ramangwana; nokuti hauzivi kuti zuva richaberekei.
\p
\v	2	Mutorwangaakurumbidze, uye kwete muromo wako; mweni, uye kwete miromo yako.
\p
\v	3	Ibwerinorema, uye jecha rinorema; asi kutsamwa kwebenzi kunorema pazviri zviri zviviri.
\p
\v	4	Hashadzine utsinye, uye kutsamwa kunokukura; asi ndiani angamira pamberi pegodo?
\p
\v	5	Kutsiurwapachena kuri nani parudo rwechivande.
\p
\v	6	Mavangaeshamwari akatendeka, asi kutsvoda kwemuvengi kunonyengedza.
\p
\v	7	Mweyawakaguta unotsika-tsika zinga reuchi; asi  kumweya une nzara zvose zvinovava zvinotapira.
\p
\v	8	Seshiriinorasika kubva mudendere rayo, wakadaro munhu anorasika kubva panzvimbo yake.
\p
\v	9	Mafutanezvinonhuhwira zvinofadza moyo; kwakadaro kutapira kweshamwari yemunhu nekuda kwezano remweya.
\p
\v	10	Usasiya shamwari yako neshamwari yababa vako; uye usapinda muimba yemunin'ina wako nezuva renjodzi yako; wekwako ari pedo ari nani pane munin'ina ari kure.
\p
\v	11	Chenjera, mwanakomana wangu, ufadze moyo wangu, kuti ndidzosere anondishora shoko.
\p
\v	12	Wakangwara anoona zvakaipa  ndokuvanda; vasina mano vanopfuura  ndokurangwa.
\p
\v	13	Tora nguvo yake iye ari chibatiso nekuda kwemutorwa, uye umubate ave chibatiso chemukadzi mutorwa.
\p
\v	14	Anoropafadza shamwari yake nenzwi guru achimuka mangwanani-ngwanani, kuchanzi chituko kwaari.
\p
\v	15	Kudonha kusingaperi pazuva remvura inoenderera nemukadzi wemakakava zvakafanana.
\p
\v	16	Anomuvanza anovanza mhepo, uye chizoro chinosangana neruoko rwake rwerudyi.
\p
\v	17	Simbi inorodzwa nesimbi; saizvozvo munhu anorodza chiso cheshamwari yake.
\p
\v	18	Muchengeti wemuonde anodya chibereko chawo; uye muchengetedzi watenzi wake anokudzwa.
\p
\v	19	Se mumvura chiso kuchiso, saizvozvo moyo wemunhu kumunhu.
\p
\v	20	Gehena nekuparara hazviguti; saizvozvo meso emunhu haaguti.
\p
\v	21	Hari yekunatsira ndeyesirivha, nevira nderegoridhe; wakadaro munhu nekurumbidzwa kwake.
\p
\v	22	Kunyange ukatswa benzi nemutswi muduri pakati pegorosi, upenzi hwaro hahungabvi kwariri.
\p
\v	23	Ziva zvekuziva chimiro chemakwai ako; isa moyo wako kumapoka ako.
\v	24	Nokuti fuma haiko nekusingaperi; kana korona isvike kuzera nezera here?
\v	25	Uswa hunobviswa, bumhudza ndokuonekwa, nemiriwo yemakomo inovunganidzwa.
\v	26	Makwayana ndeezvekupfeka zvako, uye makondohwe mutengo wemunda.
\v	27	Mukaka wembudzi uchakwana zvekudya zvako, zvekudya zveimba yako, neupenyu hwevarandasikana vako.
\c	28
\p
\v	1	Akaipaanotiza kusina mudzingiriri; asi vakarurama vakashinga seshumba.
\p
\v	2	Nechitadzochenyika machinda ayo mazhinji; asi nemunhu anonzwisisa  ane ruzivo kururama kunorebeswa.
\p
\v	3	Murumeanoshaiwa anomanikidza varombo imvura inoyeredza kuti pasava nezvekudya.
\p
\v	4	Vanosiyamurairo vanorumbidza vakaipa; asi vanochengeta murairo vanokakavadzana navo.
\p
\v	5	Vanhuvakashata havanzwisisi mutongo; asi vanotsvaka Jehovha vanonzwisisa zvose.
\p
\v	6	Muromboanofamba muchokwadi chake ari nani pane wakamonyoroka padzinzira kunyange akafuma.
\p
\v	7	Anochengetedzamurairo mwanakomana anonzwisisa; asi anofambidzana nevemadyo anonyadzisa baba vake.
\p
\v	8	Anowedzerafuma yake nekuberekesa nechimbadzo anoiunganidzira anetsitsi kuvarombo.
\p
\v	9	Anotsausanzeve yake pakunzwa murairo, kunyange munyengetero wake chinyangadzo.
\p
\v	10	Anotsausa vakarurama nenzira yakaipa anowira mugomba rake amene; asi vari muchokwadi vanodya nhaka yezvakanaka.
\p
\v	11	Murume wakafuma wakachenjera pameso ake, asi murombo anonzwisisa anomunzvera.
\p
\v	12	Pakupembera kwevakarurama pane kubwinya kukuru; asi kana vakaipa vachisimuka, munhu anotsvakwa.
\p
\v	13	Anofukidza zvitadzo zvake haangabudiriri, asi anozvibvuma akazvisiya achawana nyasha.
\p
\v	14	Wakaropafadzwa munhu anogara achitya; asi anoomesa moyo wake achawira muchakaipa.
\p
\v	15	Mutungamiriri wakaipa pamusoro pevanhu varombo ishumba inoomba nebere rinopota-pota.
\p
\v	16	Muchinda anoshaiwa kunzwisisa kukuru anopamhidzirawo manikidzo;  asi anovenga kuwana kusakarurama anorebesa mazuva.
\p
\v	17	Munhu, anomanikidzwa neropa remweya, achatizira kugomba; ngavarege kumutsigira.
\p
\v	18	Anofamba zvakarurama achaponeswa; asi wakatsauka panzira mbiri achawa pakarepo.
\p
\v	19	Anorima munda wake achaguta zvekudya; asi anodzingirira zvisina maturo achaguta urombo.
\p
\v	20	Munhu akatendeka kwazvo achapamhidzira maropafadzo; asi anokurumidza kufuma haangashaiwi mhosva.
\p
\v	21	Kutarisa zviso hakuna kunaka, nokuti murume achatadza nekuda kwechimedu chechingwa.
\p
\v	22	Anomhanyira kufuma munhu ane ziso rakaipa, uye haazivi kuti kushaiwa kuchauya kwaari.
\p
\v	23	Anotsiura munhu achazowana nyasha pashure, kupfuura anobata kumeso nerurimi.
\p
\v	24	Anopamba baba vake kana mai vake, achiti: Hachisi chitadzo; ishamwari yemuparadzi.
\p
\v	25	Ane mweya usingagutsikani anomutsa gakava; asi anovimba naJehovha achakodzwa.
\p
\v	26	Anovimba nemoyo wake, ibenzi; asi anofamba neuchenjeri achanunurwa.
\p
\v	27	Anopa kumurombo haangashaiwi; asi anoviga meso ake achava nezvituko zvizhinji.
\p
\v	28	Kana vakaipa vachisimuka, munhu anovanda; asi kana vachiparara, vakarurama vanowanda.
\c	29
\p
\v	1	Munhuanoti achitsiurwa kazhinji anoomesa mutsipa achagurwa pakarepo, uye hapangavi nekuporeswa.
\p
\v	2	Panowandavakarurama, vanhu vanofara, asi pakutonga kwevakaipa, vanhu vanogomera.
\p
\v	3	Munhuanoda njere anofadza baba vake, asi shamwari yezvifeve inoparadza fuma.
\p
\v	4	Mamboanosimbisa nyika nemutongo  wakarurama; asi munhu we kugamuchira zvipo anoiparadza.
\p
\v	5	Munhuanobata wekwake kumeso anotandira nhanho dzake mumbure.
\p
\v	6	Pachitadzochemunhu wakaipa pane musungo; asi wakarurama achaimba achifara.
\p
\v	7	Wakaruramaanoziva nyaya yevarombo; wakaipa haanzwisisi ruzivo.
\p
\v	8	Vanhuvanoshora vanotungidza guta; asi vakachenjera vanodzora kutsamwa.
\p
\v	9	Munhuwakachenjera ane mhosva nemunhu benzi, kunyange akatsamwa, kunyange achiseka, asi hapana zororo.
\p
\v	10	Vanhu venyota yeropa vanovenga wakakwana; asi vechokwadi vanotsvaka mweya weupenyu wake.
\p
\v	11	Benzi rinobudisa mweya waro wose; asi wakachenjera anoupfimbika.
\p
\v	12	Mutongi anoteerera mashoko enhema, varanda vake vose vakaipa.
\p
\v	13	Murombo nemunhu wemanikidzo vanosangana; Jehovha anovhenekera meso avo vari vaviri.
\p
\v	14	Mambo anotonga varombo nekutendeka, chigaro chake cheushe chinomiswa nekusingaperi.
\p
\v	15	Shamhu nekutsiura zvinopa uchenjeri; asi mwana anongoregererwa anonyadzisa mai vake.
\p
\v	16	Pakuwanda kwevakaipa, chitadzo chinowanda; asi vakarurama vachaona kuwa kwavo.
\p
\v	17	Rairira mwanakomana wako, achakuzorodza; hongu, achapa mafaro kumweya weupenyu wako.
\p
\v	18	Pasina chiratidzo, vanhu vanoregwa; asi anochengeta murairo wakaropafadzwa.
\p
\v	19	Muranda haangarairwi nemashoko, kunyange achinzwisisa, asi haangapinduri.
\p
\v	20	Unoona here munhu anokurumidza pamashoko ake? Benzi rine tariro iri nani pana iye.
\p
\v	21	Anozhemwaidza muranda wake kubva paudiki, mugumo wake achavawo mwanakomana.
\p
\v	22	Munhu wakatsamwa anomutsa gakava; uye munhu ane hasha anowedzera chitadzo.
\p
\v	23	Kuzvikudza kwemunhu kuchamudukupisa; asi ane mweya unozvininipisa achava nerukudzo.
\p
\v	24	Anogovana nembavha anovenga mweya weupenyu wake; anonzwa chituko ndokusataura.
\p
\v	25	Kutya vanhu kunouisa musungo; asi anovimba naJehovha achaiswa pakakwirira akachengetedzeka.
\p
\v	26	Vazhinji vanotsvaka chiso chemutongi; asi kutonga kweumwe neumwe kunobva kuna Jehovha.
\p
\v	27	Munhu asakarurama chinyangadzo kune vakarurama; asi wechokwadi panzira chinyangadzo kune wakaipa.
\c	3
\s	Amwe mazano kumajaya
\p
\v	1	Mwanakomanawangu, usakanganwa murairo wangu; asi moyo wako ngauchengete mirairo yangu.
\v	2	Nokutizvichawedzera kwauri kureba kwemazuva, nemakore eupenyu, nerugare.
\v	3	Rudonekuvimbika ngazvirege kukusiya; uzvisungirire pamutsipa wako; uzvinyore pahwendefa remoyo wako.
\v	4	Saizvozvouchawana nyasha neuchenjeri hwakanaka pameso aMwari nevanhu.
\p
\v	5	VimbanaJehovha nemoyo wako wose; uye urege kusendama pakunzwisisa kwako.
\v	6	Umutendepanzira dzako dzose; iye agoruramisa makwara ako.
\p
\v	7	Usavawakachenjera pameso ako; itya Jehovha, uye ubve pane chakaipa.
\v	8	Zvichavakurapiwa kwerukuvhute rwako, nezvinwiwa zvemapfupa ako.
\v	9	KudzaJehovha nefuma yako, uye nezvibereko zvekutanga zvegoho rako rose.
\v	10	Ipapo matura ako achazadzwa nezvakawanda, uye makate ako achapfachuka newaini itsva.
\p
\v	11	Mwanakomana wangu, usazvidza kuranga kwaJehovha; uye usasemeswa nekutsiura kwake.
\v	12	Nokuti waanoda Jehovha anomutsiura, uye sezvi noita baba mwanakomana wavanofarira.
\s	Mufaro wemunhu awana uchenjeri
\p
\v	13	Wakaropafadzwa munhu awana uchenjeri, nemunhu anowana kunzwisisa.
\v	14	Nokuti kuwanikwa kwahwo kwakanaka kupfuura kuwanikwa kwesirivha; uye kuwanikwa kwahwo kupfuura goridhe.
\v	15	Hunokosha kupfuura mabwe anokosha; uye zvose zvaungashuva hazvingaenzaniswi nahwo.
\v	16	Kureba kwemazuva kuri muruoko rwake rwerudyi; muruoko rwake rweruboshwe mune fuma nerukudzo.
\v	17	Nzira dzahwo inzira dzemufaro; nemakwara ahwo ese ndeerugare.
\v	18	Ndihwo muti weupenyu kune vanohubata; uye umwe neumwe anohubatirira wakaropafadzwa.
\p
\v	19	Jehovha wakateya nyika neuchenjeri; wakamisa matenga nenjere.
\v	20	Neruzivo rwake udziku ukuru hwakapamuka; uye makore akadonha dova.
\p
\v	21	Mwanakomana wangu, ngazvirege kubva pameso ako; chengetedza uchenjeri chaihwo nekungwara.
\v	22	Zvino zvichava upenyu hwemweya wako, nenyasha pamutsipa wako.
\v	23	Ipapo uchafamba nenzira yako wakachengetedzeka; uye rutsoka rwako harungagumburwi.
\v	24	Kana uchirara pasi haungatyi; hongu ucharara, uye hope dzako dzichatapira.
\v	25	Usatya chivhunduso pakarepo, kana zvekuparadzwa kwevakaipa kana kuchisvika.
\v	26	Nokuti Jehovha achava nechivimbo chako; uye achachengetedza rutsoka rwako kuti rwusabatwa.
\v	27	Usanyima chakanaka kuvaridzi vacho, kana zviri musimba reruoko rwako kuzviita.
\v	28	Usati kune wekwako: Enda, ugodzoka, zvino mangwana ndichakupa; kana unazvo.
\v	29	Usarongera wekwako zvakaipa, nokuti iye agere akadekara newe.
\v	30	Usapikisana nemunhu pasina chikonzero, kana asina kukuitira zvakaipa.
\p
\v	31	Usagodora munhu anoita chisimba; uye usasarudza imwe yenzira dzake.
\v	32	Nokuti mutsauki inyangadzi kuna Jehovha; asi chakavanzika chake chiri kune vakarurama.
\p
\v	33	Chakatukwa chaJehovha chiri mumba mewakaipa; asi anoropafadza ugaro hwevakarurama.
\v	34	Zvirokwazvo iye anoseka vaseki, asi anopa nyasha vanozvininipisa.
\v	35	Vakachenjera vachagara nhaka yerukudzo; asi mapenzi mugove wavo chinyadzo.
\c	30
\s	Zvirevo zvaAguri
\p
\v	1	MashokoaAguri, mwanakomana waJake muMasa. Murume anoti kuna Itiyeri,  iko kuna Itiyeri naUkari:
\v	2	Zvirokwazvo,ndiri benzi kupfuura munhu  upi neupi; uye handina njere dzemunhu.
\v	3	Uyehandina kudzidza uchenjeri, kana kuziva ruzivo rwevatsvene.
\v	4	Ndiyaniwakakwira kumatenga ndokuburuka? Ndiyani wakaunganidza mhepo mumaoko ake? Ndiyani wakasungirira mvura zhinji munguvo? Ndiyani wakasimbisa migumo yose yenyika? Zita rake ndiyani, uye zita remwanakomana wake ndiyani, kana uchiziva?
\p
\v	5	Shokorimwe nerimwe raMwari rakanatswa; iye inhovo kune vanotizira kwaari.
\v	6	Usawedzerapamashoko ake, zvimwe akutsiure, uye ukawanikwa uri murevi wenhema.
\p
\v	7	Zvinhuzviviri ndakakumbira kwamuri; musandirambira izvo ndisati ndafa.
\v	8	Bvisaikure neni zvisina maturo neshoko renhema; musapa kwandiri urombo kana ufumi; mundipe zvekudya zvemugove wangu.
\v	9	Zvimwendigute ndi kurambei ndokuti: Jehovha ndiyani? Kana zvimwe ndive murombo, ndibe, ndibate zita raMwari wangu  pasina.
\p
\v	10	Usanyeya muranda kuna tenzi wake, zvimwe akutuke ukawanikwa une mhosva.
\v	11	Zera rinotuka baba varo, uye risingaropafadzi mai varo.
\v	12	Zera rakachena pameso aro, asi harina kusukwa patsvina yaro.
\v	13	Zera meso aro akasimukira, nemafunhiro emeso aro akakwidzwa.
\v	14	Zera mazino aro minondo, uye shaya dzaro mapanga, kudya varombo kubva panyika nevanoshaiwa kubva pavanhu.
\p
\v	15	Chinwaropa chine vanasikana vaviri  vanoti: Ipa! Ipa! Zvitatu izvi hazviguti; zvina hazvina kuti: Zvakwana!
\v	16	Guva, nechizvaro chiri mhanje, nyika isingaguti mvura, nemoto usingati: Zvakwana!
\v	17	Ziso rinoseka baba, uye rinoshora kuteerera mai, makunguvo emupata acharinongora, uye vana vegondo vacharidya.
\p
\v	18	Zvinhu izvi zvitatu chishamiso chikuru kwandiri, hongu, zvina zvandisina kuziva:
\v	19	Nzira yegondo mumatenga; nzira yenyoka paruware; nzira yechikepe pamoyo pegungwa; nenzira yemurume pamusikana.
\v	20	Yakadaro nzira yemukadzi chifeve: Chakadya chikapukuta muromo wacho, ndokuti: Handina kuita chakaipa.
\p
\v	21	Nyika inodedera nekuda kwezvinhu zvitatu; hongu, nekuda kwezvina zvaisingagoni kutakura:
\v	22	Nekuda kwemuranda kana achitonga; uye benzi kana raguta zvekudya;
\v	23	nekuda kwemukadzi anovengwa kana achiwanikwa, nemurandakadzi kana achigara nhaka yatenzikadzi wake.
\p
\v	24	Zvina izvi zvidiki zvenyika, zvakadaro zvakachenjera, zvakachenjedzwa:
\v	25	Majuru, rudzi rwusina simba, zvakadaro anogadzirira zvekudya zvawo muzhizha.
\v	26	Mbira, rudzi rwusina simba, zvakadaro dzinoita imba yadzo mudombo.
\v	27	Mhashu hadzina mambo, zvakadaro dzinobuda dzose dzakaparadzana nemapoka.
\v	28	Chipfira chinobatirira nemaoko maviri, uye chiri mumizinda yamambo.
\p
\v	29	Zvitatu izvi zvinotsika zvakanaka, hongu zvina zvinofamba zvakanaka:
\v	30	Shumba ine simba pakati pemhuka, isingadzokeri shure nekuda kwechiso chaani kana ani.
\v	31	 Mhuka yakasunga chiuno; kana nhongo; namambo ane boka revarwi.
\p
\v	32	Kana wakava benzi nekuzvikudza, uye kana wakaronga chakaipa: Ruoko mumuromo.
\v	33	Nokuti mukaka wakamiminwa unobudisa ruomba, nemhino dzadzvanyiwa dzinobudisa ropa, uye hasha dzambandidzirwa dzinobudisa gakava.
\c	31
\s	Mambo anopiwa mazano namai vake
\p
\v	1	MashokoaRemueri mambo; mutoro mai vake wavakamudzidzisa.
\p
\v	2	Sei,mwanakomana wangu? Uye sei, mwanakomana wechizvaro changu? Uye sei, mwanakomana wemhiko dzangu?
\v	3	Usapasimba rako kuvakadzi, kana nzira dzako pakuparadza madzimambo.
\v	4	Hazvisizvemadzimambo, Remueri, hazvisi zvemadzimambo kunwa waini, kana zvemachinda kushuva zvinwiwa zvinodhaka.
\v	5	Zvimweanwe ndokukanganwa chimiso, ndokushandura mutongo weumwe neumwe wevanakomana vekutambudzika.
\v	6	Ipaizvinwiwa zvinodhaka kune oparara, newaini kune anorwadziwa pamweya weupenyu.
\v	7	Ngaanweakanganwe urombo hwake, uye asarangarirazve kutambudzika kwake.
\v	8	Shamisirambeveve muromo wako, mhaka yevose vakatemerwa kuparara.
\v	9	Shamisamuromo wako, utonge zvakarurama, uye umiririre murombo neanoshaiwa.
\p
\v	10	Ndiyani angawana mukadzi anoshingairira zvakanaka? Nokuti mutengo wake unokunda kwazvo mabwe anokosha.
\v	11	Moyo wemurume wake wakavimba iye, kuti asashaya chakapambiwa.
\v	12	Anomuitira zvakanaka, uye kwete zvakaipa, mazuva ose eupenyu hwake.
\v	13	Anotsvaka mvere neruchinda, uye anoshanda nemufaro wemaoko ake.
\v	14	Wakafanana nezvikepe zvemushambadziri; anouisa zvekudya zvake kubva kure.
\v	15	Anomuka huchiri usiku, nekupa zvekudya kuimba yake, nemugove wezuva kuvarandakadzi vake.
\v	16	Anorangarira munda ndokuutora; kubva pachibereko chemaoko ake wakadzvara munda wemizambiringa.
\v	17	Anosunga chiuno chake nesimba, nekusimbisa maoko ake.
\v	18	Wakaona kuti kushambadzira kwake kwakanaka; mwenje wake haudzimi usiku.
\v	19	Wakatambanudzira maoko ake kune chirukiso; uye maoko ake akabata chirukwa.
\v	20	Anotandavadzira ruoko rwake kumurombo; uye anotandavadzira maoko ake kune anoshaiwa.
\v	21	Haatyiri magada echando veimba yake, nokuti veimba yake yose vakapfekedzwa zvitsvuku.
\v	22	Anozviitira mitsamhiro ine ukomba; nguvo yake mucheka wakaisvonaka nemutsvuku.
\v	23	Murume wake anozikanwa pamasuwo, pakugara kwake nevakuru venyika.
\v	24	Anoita micheka yakapfava ndokutengesa, uye anopa mutengesi chisungo chechiuno.
\v	25	Simba nerukudzo zvipfeko zvake, uye anoseka pazuva rinotevera.
\v	26	Anoshamisa muromo wake neuchenjeri; uye murairo weunyoro uri parurimi rwake.
\v	27	Anocherekedza nzira dzeveimba yake, uye chingwa cheusimbe haadyi.
\v	28	Vana vake vanomuka, vachiti wakaropafadzwa; murume wakewo anomurumbidza  achiti:
\v	29	Vakunda vazhinji vakaita neumhare, asi iwe wakakwira pamusoro pavo vose.
\v	30	Kunaka kunonyengera, uye unaku hahuna maturo; mukadzi anotya Jehovha ndiye acharumbidzwa.
\v	31	Chimupai zvinobva pachibereko chemaoko ake; uye mabasa ake ngaamurumbidze pamasuwo.
\c	4
\s	Uchenjeri hunopa imwe mibairo
\p
\v	1	Inzwai,vana, murairo wababa; uye muchenjerere kuti muzive kunzwisisa.
\v	2	Nokutindinokupai dzidziso yakanaka; regai kusiya murairo wangu.
\v	3	Nokutindaiva ndiri mwanakomana kuna baba vangu, ndakapfava, ndiri ndoga pamberi pamai vangu.
\v	4	Zvinovakandirairidza ndokuti kwandiri: Moyo wako ngaubatisise mashoko angu; chengeta mirairo yangu ugorarama.
\v	5	Wanauchenjeri, wana kunzwisisa; usakanganwa uye usatendeuka kubva pamashoko emuromo wangu.
\v	6	Usahusiya,uye huchakuchengetedza; uhude, zvino huchakurinda.
\v	7	Chekutangauchenjeri; wana uchenjeri, uye nezvawawana zvose wana kunzwisisa.
\v	8	Uhukudze,zvino huchakukwiridzira; huchakuvigira rukudzo kana uchihumbundikira.
\v	9	Huchapamusoro wako chishongo chenyasha, huchakuvigira korona inobwinya.
\v	10	Inzwa, mwanakomana wangu, uye gamuchira mashoko angu; zvino makore eupenyu hwako achava mazhinji.
\v	11	Ndakakudzidzisa panzira yeuchenjeri; ndakakufambisa pamakwara ekururama.
\v	12	Kana uchifamba nhanho yako haingambandidzirwi; uye kana uchimhanya haungagumburwi.
\v	13	Batirira pakurairwa; usaregedza; ukuchengete, nokuti ndiko upenyu hwako.
\p
\v	14	Usapinda pagwara revakaipa, uye usafamba munzira yevakaipa.
\v	15	Uinzvenge, usapfuura nemairi; tsauka pairi ugopfuura.
\v	16	Nokuti havarari kana vasina kuita chakaipa; uye hope dzavo dzinobviswa kana vasina kugumbura  munhu.
\v	17	Nokuti vanodya zvekudya zvezvakaipa, nekunwa waini yezvechisimba.
\v	18	Asi gwara revakarurama rakaita sechiedza chinopenya, chinofamba chichipenya kusvika pamasikati makuru.
\v	19	Nzira yevakaipa yakaita serima; havazivi kuti vachagumburwa nei.
\p
\v	20	Mwanakomana wangu, teerera mashoko angu; uise nzeve yako pakutaura kwangu.
\v	21	Ngazvirege kupukunyuka kubva pameso ako; uzvichengete mukati memoyo wako.
\v	22	Nokuti ndihwo upenyu kune vanoawana, neutano kumuviri wavo wose.
\p
\v	23	Chengeta moyo wako kupfuura zvose zvinochengetedzwa; nokuti mauri munobva kubuda kukuru kweupenyu.
\v	24	Bvisa kwauri kutsauka kwemuromo; uye kukombama kwemiromo isa kure newe.
\v	25	Meso ako ngaatarise mberi; nemafunhiro emeso ako arurame pamberi pako.
\v	26	Gadzira gwara rerutsoka rwako; uye nzira dzako dzose dzisimbe.
\v	27	Usarerekera kurudyi kana kuruboshwe; dzora rutsoka rwako pane zvakaipa.
\c	5
\s	Kushata kweufeve
\p
\v	1	Mwanakomanawangu, teerera uchenjeri hwangu; isa nzeve yako pakunzwisisa kwangu;
\v	2	kutiuchenjerere mifungo, nemiromo yako ichengetedze ruzivo.
\p
\v	3	Nokutimiromo yemukadzi wekumwe inodonha uchi; uye muromo wake unotedza kupfuura mafuta.
\v	4	Asikuguma kwake kunovava segavakava, kunopinza semunondo unocheka mativi maviri.
\v	5	Tsokadzake dzinoburukira kurufu; nhanho dzake dzinobatirira mugehena.
\v	6	Zvimweuenzanise gwara reupenyu, nzira dzake dzinotsveyama, haa zvizivi.
\v	7	Naizvozvoimwi vana, teererai kwandiri, uye musatsauka pamashoko emuromo wangu.
\v	8	Sudurusiranzira yako kure naye; uye usaswedera pamukova weimba yake.
\v	9	Zvimweungapa rukudzo rwako kune vamwe, nemakore ako kune ane utsinye.
\v	10	Zvimwe vatorwa vangazvigutsa nesimba rako, nezvawakatamburira zvive mumba memutorwa.
\v	11	Zvino ucharira pakupedzisira kwako, kana nyama yako nemuviri wako zvaparadzwa.
\v	12	Zvino uchati: Ndakavenga sei kurairirwa, uye moyo wangu wakashora kutsiurwa!
\v	13	Handinawo kunzwa inzwi revadzidzisi vangu, uye handina kurerekera nzeve yangu kune vaindirairidza!
\v	14	Ndakapotsa ndava mune zvakaipa zvose, mukati mechaunga nesangano.
\p
\v	15	Inwa mvura padziva rako, nemvura inoyerera kubva mukati metsime rako.
\v	16	Zvitubu zvako ngazvipararire kunze, nzizi dzemvura padzinhandare.
\v	17	Ngazvive zvako woga, uye zvisava zvevatorwa pamwe newe.
\v	18	Chitubu chako ngachiropafadzwe; uye ufarire mukadzi weudiki hwako.
\v	19	Nondokadzi inodikanwa kwazvo, nengururu hadzi inoyevedza; mazamu ake ngaakugutse nguva dzose; ugare uchitenderedzwa nerudo rwake nekusingaperi.
\v	20	Nokuti iwe, mwanakomana wangu, uchadzungaidzirwei nemukadzi wekumwe, nekumbundikira chipfuva chemukadzi mutorwa?
\v	21	Nokuti nzira dzemunhu dziri pamberi pemeso aJehovha; uye ndiye anoenzanisa makwara ake ose.
\p
\v	22	Zvivi zvake wakaipa zvichamubata, uye achabatwa nemabote echivi chake.
\v	23	Iye achafa nekusarairwa; uye achatsauka neukuru hweupenzi hwake.
\c	6
\s	Njodzi yechibatiso
\p
\v	1	Mwanakomanawangu, kana uri chibatiso cheumwe wako, wakarovera mutorwa ruoko rwako;
\v	2	wateyiwanemashoko emuromo wako; wakabatwa nemashoko emuromo wako.
\v	3	Itaizvi ikozvino, mwanakomana wangu, uzvinunure, sezvo wauya muruoko rweumwe wako: Enda, uzvininipise, ugogombetedza umwe wako.
\v	4	Usapameso ako hope, nekutsumwaira kumafunhiro emeso ako.
\v	5	Uzvinunuresemhara paruoko  rwemuvhimi, uye seshiri paruoko rwemuteyi weshiri.
\s	Simbe inotukwa
\p
\v	6	Endakumujuru, iwe simbe; ona nzira dzawo ugochenjera!
\v	7	Unoti,usina mutungamiriri, mutariri, nemutongi,
\v	8	unogadzirachingwa chawo muzhizha, unounganidza zvekudya zvawo mukukohwa.
\v	9	Kusvikarinhi, iwe simbe, wakarara? Uchamuka rinhi pahope dzako?
\v	10	Dzihope shomanene, kutsumwaira tsumwaira kushomanene, kumbofungatira maoko kushomanene, kuti urare,
\v	11	ipapo urombo hwako hunosvika semufambi, nekushaiwa kwako semunhu wakashonga zvombo.
\s	Zvinovengwa naMwari
\p
\v	12	Munhu asina maturo, murume wezvakaipa, anofamba nemuromo wakatsauka;
\v	13	anobwaira nemeso ake, achitaura netsoka dzake, achirairidza neminwe yake.
\v	14	Kudarika kukuru kuri mumoyo make; achironga zvakaipa nenguva dzose, anokanda kupesana kukuru.
\v	15	Naizvozvo nekukurumidza dambudziko rake rinosvika; pakarepo achavhuniwa, kusvika pasina kurapika.
\p
\v	16	Zvitanhatu izvi Jehovha wakavenga; zvirokwazvo, zvinomwe zvinyangadzo zvemweya weupenyu wake:
\v	17	Meso ano zvikudza, rurimi rwunoreva nhema, nemaoko anodurura ropa risina mhosva,
\v	18	moyo unoronga mazano ezvisina maturo, tsoka dzinokurumidza kumhanyira kune zvakaipa,
\v	19	chapupu chenhema chinofema nhema, uye anokanda mhesano pakati pehama.
\s	Kushata kweupombwe
\p
\v	20	Mwanakomana wangu, chengeta murairo wababa vako; uye usasiya murau wamai vako.
\v	21	Uzvisungire pamoyo wako nguva dzose; uzvimonere pamutsipa wako.
\v	22	Pakufamba-famba kwako uchakutungamirira; pakurara kwako uchakurinda; pakumuka kwako iwo uchataura newe.
\v	23	Nokuti murairo mwenje; uye murau chiedza; uye kutsiura kuzhinji kwekuraira inzira yeupenyu;
\v	24	kuti zvikuchengete pamukadzi wakaipa, pamashoko ekubata kumeso erurimi rwemukadzi mutorwa.
\v	25	Usashuva kunaka kwake mumoyo mako; uye ngaarege kukutora nemafunhiro emeso ake.
\v	26	Nokuti nekuda kwemukadzi chifeve  ungasvika pachimedu chechingwa; uye mukadzi wemunhu anovhima mweya unokosha.
\p
\v	27	Munhu ungatora moto kuisa muchipfuva chake, nguvo dzake ndokusatsva here?
\v	28	Munhu angafamba pamazimbe anopiswa, tsoka dzake ndokusapiswa here?
\v	29	Wakadaro uyo anopinda kumukadzi wewekwake; ani nani anomubata haangavi asina mhosva.
\v	30	Havangazvidzi mbavha kana ichiba kuti izadze mweya weupenyu wayo kana ine nzara.
\v	31	Kana akawanikwa anoripa kakapetwa kanomwe; anopa fuma yose yeimba yake.
\v	32	Anoita upombwe nemukadzi anoshaiwa njere; anoita izvi ndiye anoparadza mweya weupenyu wake.
\v	33	Achawana shamhu nekuzvidzwa; uye kunyadziswa kwake hakungapusikwi.
\v	34	Nokuti godo ihasha dzemurume; naizvozvo haangavi netsitsi nezuva retsivo.
\v	35	Haangavi nehanya nemuripo upi neupi; uye haangatendi kunyange ukawanza chipo.
\c	7
\s	Kunyengedzera kwechifeve
\p
\v	1	Mwanakomanawangu, chengetedza mashoko angu, nemirairo yangu uvige kwauri.
\v	2	Chengetedzamirairo yangu ugorarama, nemurau wangu semboni yemaziso ako.
\v	3	Uzvisungirepaminwe yako; uzvinyore pahwendefa remoyo wako.
\v	4	Utikuuchenjeri: Uri hanzvadzi yangu; utumidze kunzwisisa  kuti hama.
\v	5	Kutizvikuchengetedze pamukadzi wekumwe, pamukadzi mutorwa anobata kumeso nemashoko ake.
\p
\v	6	Nokutindakatarira pahwindo reimba yangu, pautanda hwehwindo rangu.
\v	7	Zvinondakaona pakati pevasina mano, ndikacherekedza pakati pevechidiki, jaya rakashaiwa njere;
\v	8	richipfuuramunhandare yemumusha pedo nekona yake, richifamba nenzira yeimba yake;
\v	9	parubvunzavaeni,pamadekwani ezuva, parima reusiku kwakasviba.
\v	10	Zvino tarira, mukadzi wakamuchingamidza,  ane chipfeko chechifeve, neunyengeri pamoyo.
\v	11	Ane ruzha, uye wakasindimara; tsoka dzake hadzigari mumba make.
\v	12	Iyezvi ari panze, iyezvi ari munhandare dzemumusha, uye anovandira pakona imwe neimwe.
\v	13	Zvino anoribata, ndokuritsvoda, ndokuomesa chiso chake, ndokuti kwariri:
\v	14	Zvibairo zvezvipo zvekuyananisa zviri kwandiri; nhasi ndaripa mhiko dzangu.
\v	15	Naizvozvo ndabuda kukuchingamidza, kutsvakisisa chiso chako; zvino ndakuwana.
\v	16	Ndakawarira mubhedha wangu nemachira ane ukomba, micheka yakapfava ine mavara inobva Egipita.
\v	17	Ndakasasa mubhedha wangu nemura, gavakava, nekinamoni.
\v	18	Uya, tizvigutse nerudo rukuru kusvika mangwanani; tizvifadze nekudanana kukuru.
\v	19	Nokuti murume haapo mumba make; wakafamba rwendo kure.
\v	20	Wakatora hombodo yemari muruoko rwake; pazuva rejenaguru achadzoka kumba kwake.
\v	21	Anoritsausa nekuwanda kwedzidziso yake; anorigombedzera nekubata kumeso kwemiromo yake.
\v	22	Pakarepo rinomutevera senzombe ichienda kunobaiwa, uye se ari muzvisungo kuenda pakurangwa;
\v	23	kusvika museve watsemura chiropa chake; seshiri inokurumidzira kurudzingi, uye isina kuziva kuti rwunorwisa upenyu hwayo.
\p
\v	24	Naizvozvo ikozvino, imwi vana, inzwai kwandiri, muteerere kumashoko emuromo wangu.
\v	25	Moyo wako ngaurege kutsaukira kunzira dzake; usadzungaira mumakwara ake.
\v	26	Nokuti akawisira pasi vazhinji vakakuvadzwa; nevose vakaurawa vake vakawanda.
\v	27	Imba yake inzira dzegehena, dzinoburukira kumakamuri erufu.
\c	8
\s	Uchenjeri hunorumbidzwa
\p
\v	1	Kouchenjeri hahudanidziri here? Uye njere  hadzibudis i inzwi radzo here?
\v	2	Humirepanhongonya yenzvimbo dzakakwirira, panzira, pakati pedzinzira.
\v	3	Hunodanidziraparutivi rwemasuwo, pamuromo peguta,  pakupinda pamikova,  huchiti:
\v	4	Kwamuri,varume, ndinodana; uye inzwi rangu riri kuvanakomana vevanhu.
\v	5	Nzwisisaiuchenjeri, imwi vasina ruzivo; nemwi mapenzi, nzwisisai  nemoyo.
\v	6	Inzwai,nokuti ndichataura zvinhu zveumambo; uye kuzarurwa kwemiromo yangu kuchava kururama kukuru.
\v	7	Nokutimuromo wangu unotaura chokwadi; uye uipi chinhu chinonyangadza pamiromo yangu.
\v	8	Mashokoose emuromo wangu ari mukururama; hakuna chinhu chakakombama kana chisakarurama maari.
\v	9	Oseakachena kune ane njere; nekururama kune avo vakawana ruzivo.
\v	10	Gamuchirai kudzidzisa kwangu, uye kwete sirivha; neruzivo kupfuura goridhe rakasarudzwa.
\v	11	Nokuti uchenjeri huri nani pane zvibwe zvakanaka; uye zvose zvinoshuviwa hazvingaenzaniswi nahwo.
\v	12	Ini uchenjeri ndinogara  pamwe nekunzwisisa, uye ndinowana ruzivo nemazano.
\v	13	Kutya Jehovha kuvenga uipi; ndinovenga kuzvikudza, nemanyawi, nenzira yakaipa, nemuromo wekutsauka kukuru.
\v	14	Zano nderangu, neuchenjeri hwechokwadi; ndiri kunzwisisa, ndine simba.
\v	15	Neni madzimambo anotonga, uye machinda anomisa kururama.
\v	16	Neni madzishe anotonga, nevakuru, vatongi vose vepanyika.
\v	17	Ini ndinoda vanondida; uye vanonditsvaka kwazvo vachandiwana.
\v	18	Fuma nerukudzo zvineni, fuma inoenderera uye kururama.
\v	19	Chibereko changu chiri nani pane goridhe, iro goridhe rakaisvonaka, nezvinowanikwa zvangu kupfuura sirivha yakasarudzwa.
\v	20	Ndinofamba munzira yekururama, mukati memakwara ekururamisa,
\v	21	kugarisa vadikanwa vangu nhaka yefuma, hongu, ndizadze zvivigiro zvefuma yavo.
\p
\v	22	Jehovha wakandiita wake, kutanga kwenzira yake, pamberi pemabasa ake, kubva ipapo.
\v	23	Ndakagadzwa kubva rinhi narinhi, kubva pakutanga, kubva kumashure kwenyika.
\v	24	Udziku ukuru husati hwavapo ndaiva ndaberekwa, pasati pava nezvitubu zvinorema nemvura.
\v	25	Makomo asati adzvarwa, mikwidza isati yavapo, ndaiva ndaberekwa.
\v	26	Asati aita nyika, nemapani, nekutanga kweguruva zhinji renyika.
\v	27	Paaigadzira matenga ndaiva ndiripo, paaimisa chadenga pamusoro pechiso cheudziku;
\v	28	paakamisa makore kumusoro, paakasimbisa zvitubu zveudziku;
\v	29	paakamisira gungwa muganhu waro, kuti mvura isadarika murairo wake, paakagadza nheyo dzenyika;
\v	30	ipapo ndaiva pedo naye, anorerwa  naye; ndaiva mufaro mukuru zuva  nezuva, ndichitamba pamberi pake nguva dzose;
\v	31	ndichitamba padunhu renyika yake, uye mufaro wangu mukuru uri kuvanakomana vevanhu.
\p
\v	32	Zvino ikozvino, imwi vanakomana, teererai kwandiri; hongu, vakaropafadzwa vanochengetedza nzira dzangu.
\v	33	Inzwai kuraira, muve vakachenjera, uye musaramba.
\v	34	Wakaropafadzwa munhu anondinzwa, kuti arinde pamasuwo angu zuva  nezuva, kumirira pamagwatidziro emukova angu.
\v	35	Nokuti andiwana, awana upenyu, achagamuchira nyasha kuna Jehovha.
\v	36	Asi anonditadzira, anokanganisira mweya weupenyu wake; vose vanondivenga vanoda rufu.
\c	9
\p
\v	1	Uchenjeriukuru hwakavaka imba yahwo; hwakaveza mbiru dzahwo nomwe.
\v	2	Hwakabayamhuka dzahwo; hwakavhenganisa waini yahwo; hwakagadzirawo tafura yahwo.
\v	3	Hwakatumavarandakadzi vahwo; hunodanidzira panhongonya dzenzvimbo dzakakwirira dzeguta  huchiti:
\v	4	Aninani asina ruzivo ngaatsaukire muno. Asina njere, hunoti kwaari:
\v	5	Uyaimudye pachingwa changu, nekunwa pawaini  yandakavhenganisa.
\v	6	Regaivasina ruzivo mugorarama, uye mufambe munzira yekunzwisisa.
\p
\v	7	Anotsiuramuseki anozviwanira chinyadzo; nemutuki wewakaipa  anozvi wanira gwapa.
\v	8	Regakutsiura mutuki, zvimwe akuvenge; tsiura wakachenjera, zvino achakuda.
\v	9	Ipakune wakachenjera, zvino acharamba achichenjera; dzidzisa wakarurama, zvino achawedzera kudzidza.
\p
\v	10	Kutanga kweuchenjeri kutya Jehovha; uye ruzivo rwevatsvene kunzwisisa.
\v	11	Nokuti neni mazuva ako achawanda, uye makore eupenyu achawedzera kwauri.
\v	12	Kana wakachenjera, uchava wakazvichenjerera iwe; kana uri mutuki, uchazvitakura woga.
\p
\v	13	Mukadzi benzi ane ruzha, haana ruzivo, uye haazivi chinhu.
\v	14	Zvino wakagara pamukova weimba yake, pachigaro cheushe  panzvimbo dzakakwirira dzeguta,
\v	15	kudana vanopfuura nenzira, vanofamba vakarurama nemakwara avo,  achiti:
\v	16	Ani nani asina ruzivo, ngaatendeukire kuno. Neanoshaiwa pfungwa, uti kwaari:
\v	17	Mvura yabiwa inotapira, uye chingwa chechivande chinonaka.
\v	18	Asi haazivi kuti vakafa vari ipapo. Vakakokwa vake vari munzvimbo dzakadzika dzegehena.
